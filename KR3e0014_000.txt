# -*- mode: mandoku-view; -*-
#+TITLE: 銀海精微
#+DATE: 2015-08-24 23:04:20.023742
#+PROPERTY: ID KR3e0014
#+PROPERTY: BASEEDITION WYG    
#+PROPERTY: JUAN 提要
<pb:KR3e0014_WYG_000-1a>¶
欽定四庫全書　　　　子部五¶
　銀海精微　　　　　　醫家類¶
　　提要¶
　　　　(臣/)等謹案銀海精微二卷舊本題唐孫思邈¶
　　　　撰唐宋藝文志皆不著録思邈本傳亦不言¶
　　　　有是書其曰銀海者蓋取目為銀海之義考¶
　　　　蘇軾雪詩有凍合玉樓寒起粟光摇銀海炫¶
　　　　生花句瀛奎律髓引王安石之説謂道書以¶
<pb:KR3e0014_WYG_000-1b>¶
　　　　肩為玉樓目為銀海銀海為目僅見於此然¶
　　　　迄今無人能舉安石所引出何道書者則安¶
　　　　石以前絶此説其為宋以後書明矣前有齊¶
　　　　一經序稱管河北道時得於同僚李氏亦不¶
　　　　著時代年月莫知何許人也其中辨論諸證¶
　　　　頗為明晰其法補瀉兼施寒温互用亦無偏¶
　　　　主一格之弊方技之家率多依托但求其術¶
　　　　之可用無庸核其書之必真本草稱神農素¶
<pb:KR3e0014_WYG_000-2a>¶
　　　　問言黄帝固不能一一確鑿也此書載療目¶
　　　　之方較為可取則亦就書論書而已乾隆四¶
　　　　十六年二月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
