# -*- mode: mandoku-view; -*-
#+TITLE: 銀海精微
#+DATE: 2015-08-24 23:04:20.041878
#+PROPERTY: ID KR3e0014
#+PROPERTY: BASEEDITION WYG    
#+PROPERTY: JUAN 卷上
<pb:KR3e0014_WYG_001-1a>¶
欽定四庫全書¶
　銀海精㣲卷上¶
　　五輪八廓總論¶
人有兩眼猶如天地之有兩曜視萬物察纎毫何所不¶
至日月有一時之晦者風雲雷雨之所致也眼之失明¶
者四氣七情之所害也大抵目為五臓之精華一身之¶
要係故五臓分五輪八卦名八廓五輪肝屬木曰風輪¶
在眼為烏睛心屬火曰血輪在眼為二眥脾屬土曰肉¶
<pb:KR3e0014_WYG_001-1b>¶
輪在眼為上下胞臉肺屬金曰氣輪在眼為白仁腎屬¶
水曰水輪在眼為瞳人至若八廓無位有名大腸之腑¶
為天廓脾胃之腑為地廓命門之腑為火廓腎之腑為¶
水廓肝之腑為風廓小腸之腑為雷廓膽之腑為山廓¶
膀胱之腑為澤廓斯為眼目之根本而又藉血為之胞¶
絡或藴積風熱或七情之氣鬰結不散上攻眼目各隨¶
五臓所屬而見或腫而痛羞澁多淚或生障昏暗失明¶
其症七十有二治之須究其源因風則散之熱則清凉¶
<pb:KR3e0014_WYG_001-2a>¶
之氣結則調順之切不可輕用針刀鈎割偶得其愈出¶
乎僥倖或有悞而為者則必為終身之患也又不宜通¶
用凉藥恐氷其血凝而不流亦成痼疾用藥當量人之¶
老少氣體之虛實又有腎虛者亦令人眼目無光或生¶
冷翳宜補煖下元滋補腎水北方患者多是日冐風沙¶
夜卧熱炕二氣交蒸故使之用凉藥北方之人故與南¶
方之人用藥有不同也疹痘之後毒氣鬰結於肝而氣¶
不能瀉攻發於眼目傷於瞳人者素無治法也¶
<pb:KR3e0014_WYG_001-3a>¶
　¶
　¶
　¶
　¶
　¶
　¶
　¶
　¶
<pb:KR3e0014_WYG_001-3b>¶
　　　　五輪之圖¶
　　眼中赤脉血輪心　　黑睛屬腎水輪深¶
　　白睛屬肺氣輪應　　肝主風輪位亦輪¶
　　更有肉輪脾臓應　　兩臉屬脾胞胃侵¶
<pb:KR3e0014_WYG_001-4a>¶
　¶
　¶
　¶
　¶
　¶
　¶
　¶
　¶
<pb:KR3e0014_WYG_001-4b>¶
　　　　八廓之圖¶
　　　　　肝為養化之廓¶
　　腎與眼疾豈無由　　酒色過時更惜憂¶
　　莫道睛光無大故　　看看膜障裹雙眸¶
　　　　　膽為清浄之廓¶
　　視物依稀似霧中　　時時手拭兩睛瞳¶
　　要知冷淚頻頻出　　此是肝虛膽氣攻¶
　　　　　膀胱津液之廓¶
<pb:KR3e0014_WYG_001-5a>¶
　　膀胱屬水腎為夫　　冷淚相形本臓虛¶
　　赤脉縱横輪廓内　　不逢妙手豈能甦¶
　　　　　胃名水谷之廓¶
　　飲食相干在胃中　　更加積熱兩相攻¶
　　臉胞漸腫生睛赤　　不解中宮熱不通¶
　　　　　命門抱陽之廓¶
　　内抱眞陽是命門　　眼前花發色紛紛¶
　　不能補腎調肝氣　　睛腫縱横似有根¶
<pb:KR3e0014_WYG_001-5b>¶
　　　　　大腸傳送之廓¶
　　傳送原因是本經　　肺家壅滯熱相侵¶
　　只宣大腸依次第　　閉澁之時醫患睛¶
　　　　　小腸關泉之廓¶
　　小腸腑屬關泉廓　　受病先從心裏傳¶
　　兩眥皆赤生痒痛　　但調經脉自然痊¶
　　　　　腎屬㑹隂之廓¶
　　視物如看霜霧多　　擡頭畏日事如何¶
<pb:KR3e0014_WYG_001-6a>¶
　　急宜補腎禁房室　　免使昏矇不得過¶
　　六腑　三焦　膽　胃　大腸　小腸　膀胱¶
　　五臓　心　　肝　脾　肺　　腎¶
　　心屬火　肝屬木　脾屬土　肺屬金　腎屬水¶
　　　　五行生尅¶
　　金生水　水生木　木生火　火生土　土生金¶
　　金尅木　木尅土　土尅水　水尅火　火尅金¶
　　　　五臓表裏¶
<pb:KR3e0014_WYG_001-6b>¶
　　心與小腸為表裏　　肝與膽為表裏¶
　　脾與肺為表裏　　　肺與大腸為表裏¶
　　腎與膀胱為表裏　　三焦與命門為表裏¶
　　一説命門與心胞絡為表裏¶
　　　　三隂三陽經¶
　　心是手少隂經　　　小腸是手太陽經¶
　　腎是足少隂經　　　膀胱是足太陽經¶
　　肺是手太隂經　　　大腸是手陽明經¶
<pb:KR3e0014_WYG_001-7a>¶
　　脾是足太隂經　　　胃是足陽明經¶
　　肝是足厥隂經　　　膽是足少陽經¶
　　三焦是手少陽經　　命門是手厥隂經¶
　　此是三隂三陽也¶
　　　　七情¶
　　喜　怒　憂　思　悲　恐　驚¶
　　喜傷心其氣散　　　怒傷肝其氣𦂳¶
　　憂傷肺其氣聚　　　思傷脾其氣結¶
<pb:KR3e0014_WYG_001-7b>¶
　　悲傷心胞其氣急　　恐傷腎其氣怯¶
　　驚傷膽其氣亂　　　此乃七情是也¶
　　汗乃心之液　淚乃肝之液　涎乃脾之液¶
　　唾乃肺之液　精乃腎之液　此五臟之液是也¶
　　苦入心經　　酸入肝經　　甘入脾經¶
　　辛入肺經　　鹹入腎經¶
　　　　四氣¶
　　酒色財氣　　風寒暑濕　　過度成病¶
<pb:KR3e0014_WYG_001-8a>¶
　¶
　¶
　¶
　¶
　赤脉傳睛之症起於大眥者心之實也此心邪之侵¶
　肝也心屬火主血肝屬木主筋筋得血灌引漸至黑¶
　睛蔓延瞳人甚則看物如同隔絹是三焦相火炎上¶
　或勞心事太過或夜觀書史或能飲酒及好食五辛¶
<pb:KR3e0014_WYG_001-8b>¶
　煎炒熱物法宜瀉火退熱老少不同治日積月累筋¶
　脉大者宜用小鋒針挑斷毒血流出赤脉斷矣若是¶
　乍發赤脉不用挑發㸃以隂二陽四藥服以四順八¶
　正當歸散凉肝之劑其病無不甦矣又有暴横之人¶
　赤脉灌睛者此生相也非比前症治之¶
　問曰人之患目大眥赤脉傳睛大眥常壅澁看物不¶
　凖者何也答曰乃心經之實熱况心或因思慮勞神¶
　或飲食太過致使三焦發熱心火愈熾故目常赤也¶
<pb:KR3e0014_WYG_001-9a>¶
　治之雖攻少隂經心胞陽火廓先服三黄丸瀉其心¶
　火次以洗心散去其病肝連丸常鎭三黄丸㸃用清¶
　源散服用清心利小腸經降火為主用八正散¶
八正散¶
　　大黄　瞿麥　木通　梔子　滑石　甘草　車¶
　　前子　匾蓄¶
　右各等分為末毎服五錢水一鍾煎或入竹葉燈心¶
　葱頭食後服¶
<pb:KR3e0014_WYG_001-9b>¶
導赤散¶
　　木通　甘草　梔子　黄栢　生地黄　知母¶
　右毎服細末四五錢水一鍾入竹葉燈心草同煎食¶
　後服¶
七寳洗心散¶
　　當歸　赤芍藥　大黄(各一/兩)麻黄(二/兩)荆芥(五/錢)黄連¶
　　(一/兩)梔子¶
　右為末毎服三四錢水煎食後服¶
<pb:KR3e0014_WYG_001-10a>¶
三黄丸¶
　　黄連　黄芩(各一/兩)大黄(三兩酒/浸過炒)¶
　右為末煉蜜為九如桐子大毎服三十丸熱水下¶
肝連丸¶
　　白羊子肝一副勿令下水以線結定總筋吊起高¶
　　處濾乾血水輕輕剥去外膜可將肝置於平木板¶
　　上以竹刀割下肝粉筋膜不用肝粉和為丸毎服¶
　　五十丸茶送下¶
<pb:KR3e0014_WYG_001-11a>¶
　¶
　¶
　¶
　¶
　小眥赤脉傳睛者心之虛也與大眥不同治法分貳¶
　症治之五臟之主六腑之宗且屬南方候陽象德之¶
　君火生土火乃土之母脾土實則心火虛矣治先瀉¶
　其脾少之實後補其心之虛多因夜近燈火勞傷心¶
<pb:KR3e0014_WYG_001-11b>¶
　經致使心虛氣弱血運不行積在小眥之間故引此¶
　二者以為後之學者識然此症宜喫藥不必挑剪¶
瀉肝散¶
　　桔梗　黄芩　大黄　芒硝　梔子　車前子¶
九仙散¶
　　黄芩　荆芥　甘草　赤芍藥　菊花　川芎¶
　　當歸　木通　白芷¶
　右等分為末毎服三錢用水煎食後服¶
<pb:KR3e0014_WYG_001-12a>¶
駐景丸　治心腎俱虛血氣不足下元衰憊服¶
　　楮實(㣲/炒)枸杞子　五味子　人參(各一/兩)熟地(酒浸/焙乾)¶
　　(二/兩)乳香(一兩/制過)肉蓯蓉(酒浸焙/乾四兩)川椒(去目炒/乾一兩)¶
　　兎絲子(淘浄去沙土酒浸三/宿蒸過焙乾四兩)　一方加當歸¶
　右為末煉蜜為丸梧桐子大每服三十丸空心鹽湯¶
　下¶
補勞人參丸　治心神恍惚¶
　　人參　白茯苓　白附子　續斷　遠志　菊花¶
<pb:KR3e0014_WYG_001-12b>¶
　　　甘草¶
　右為末煉蜜為丸彈子大毎服一丸細嚼食後桔梗¶
　湯下日三次¶
補虛人參丸¶
　　茯苓　人參　續斷　遠志(各一/兩)白附子(三/錢)甘草¶
　　　白殭蠶(各五/錢)¶
　右為末煉蜜為丸如彈子大每服一丸細嚼桔梗湯¶
　送下¶
<pb:KR3e0014_WYG_001-13a>¶
　¶
　¶
　¶
　¶
　努肉攀睛者與大眥赤脉之症同然此症者脾胃熱¶
　毒脾受肝邪多是七情鬰結之人或夜思尋家筵無¶
　歇或飲酒樂慾致使三焦壅熱或肥壯之人血滯於¶
　大眥努肉發端之時多痒因乎擦摩努肉漸漸生侵¶
<pb:KR3e0014_WYG_001-13b>¶
　黑睛日積月累者為實乍發乍痛者為虛治法實者¶
　小鈎為鈎鈎起剪斷些寛三五日剪㾗收滿方可㸃¶
　隂二陽四藥吹㸃餘翳漸清避風忌口齋戒可也若¶
　乍發不宜鈎剪宜服藥㸃以淡丹藥可也三焦心火¶
　俱炎亦能生此疾治之須鈎割後宜服瀉脾除熱飲¶
瀉脾除熱飲¶
　　黄茋　防風　充蔚子　桔梗　大黄　黄芩¶
　　黄連　車前子　芒硝(各一/兩)每服六錢水煎服¶
<pb:KR3e0014_WYG_001-14a>¶
　此症脾胃積熱相火胃火旺也若經久翳厚施實烏¶
　睛者宜鈎剪剪訖次日用退翳捲雲散調津液㸃之¶
　日一次三黄湯加寒劑常㸃用對交丹加清凉散若¶
　筋腫厚大者宜剪剪畢頭處用火烙之使其再不復¶
　生愈後仍用三黄丸收功鎭其上炎之火¶
三黄湯　治脾胃積熱致生此疾宜服加芍藥宣連¶
　　黄連　黄芩　大黄(各一/兩)若熱甚者脉紅盛者加¶
　黄栢石膏山梔子之類水煎食後温服¶
<pb:KR3e0014_WYG_001-14b>¶
金花丸¶
　　黄連　黄栢(各四/兩)黄芩　人參(各三/兩)桔梗(三兩/半)半¶
　　夏(二/兩)梔子仁(二/兩)¶
　右為末煉蜜為丸梧桐子大毎服五十丸茶下¶
<pb:KR3e0014_WYG_001-15a>¶
　¶
　¶
　¶
　¶
　雞冠蜆肉者心之熱酒之毒也脾胃壅滯肝臟積熱¶
　肉翳漸漸而長侵至黑睛發來高大形似雞冠蜆肉¶
　壅蔽大眥皆因相火胃火鬰結致生紅肉磣澁淚出¶
　治法初發之時用小鋒針破使惡血流出以輸其肉¶
<pb:KR3e0014_WYG_001-15b>¶
　二三日又可針一次又法可鼻孔内剪竹葉捲作小¶
　筒彈進放血或小鋒針亦可右眼右孔左眼左孔服¶
　三黄加朴硝丸如彈子大夜卧噙化以沃上焦火正¶
　為揚湯止沸莫若去薪息火肉翳者可烙三五度其¶
　效甚速烙可用軟皮剪孔濕按眼眶烙則不傷四弦¶
　眥肉有虚有實虛切不可用剪剪則流血汪汪變為¶
　利害或壅如桃李之狀難治¶
　問曰眼肉生虛肉形似雞冠蜆肉者何也脾胃受風¶
<pb:KR3e0014_WYG_001-16a>¶
　熱火旺脾土燥熱也治法年少者只宜瀉脾胃本臟¶
　若脾胃衰不受寒凉者宜瀉子瀉母之法瀉本臟用¶
　三黄湯加寒凉劑泄子用瀉肺湯瀉母用八正散瀉¶
　心湯主之㸃用清凉散加凉藥仍服三黄丸收功若¶
　積久大者亦宜剪剪後宜烙新發小者宜挑不用烙¶
　宜用退翳捲雲散㸃之一二次¶
三黄丸　八正散(二方前症條下/)¶
瀉肺湯　治肺經得脾熱白仁變生雞冠蜆肉宜服¶
<pb:KR3e0014_WYG_001-16b>¶
　　桑白皮(一兩/去皮)地骨皮(一兩/去土)甘草(七/錢)黄芩(一/兩)桔梗(一/兩)¶
　右為末每服三四錢水煎食後服¶
瀉心湯　治心熱傷脾土燥熱宜服¶
　　大黄　黄芩　桔梗　知母　黑參　馬兠鈴¶
　　防風¶
　右等分水煎食後服¶
<pb:KR3e0014_WYG_001-17a>¶
　¶
　¶
　¶
　¶
　兩臉粘睛者脾胃風虛冷弱邪氣聚於臉致胞臉風¶
　赤濕爛肝膈虛熱眵粘四眥夜睡上下胞臉膠凝粘¶
　𦂳血滯不散久則漸生翳膜治法宜隂一陽三吹㸃¶
　若發年久眼皮漸長雖不是拳毛倒睫亦可夾起眼¶
<pb:KR3e0014_WYG_001-17b>¶
　皮使露黑睛消散血氣臉積有瘀血可&KR2127;可洗爛痒¶
　者洗以碧天丹每日侵晨用桑白皮入鹽燻洗或大¶
　寒後不落桑葉名為鐵扇子煎洗極妙或菊花葉煎¶
　湯洗亦可此乃發年乆有此症初發者無此病症耳¶
　問曰眼患年久兩臉粘而不開明者何也答曰脾胃¶
　受風冷所傷邪氣久積不散致血氣凝滯久注不開¶
　時自眵淚含糊治法年久宜當歸活血煎神清散主¶
　之近患蟬花散宻䝉花散主之若經久不愈久注不¶
<pb:KR3e0014_WYG_001-18a>¶
　開眼皮長者雖不是拳毛倒睫亦可夾起眼皮㸃用¶
　重藥片腦不用¶
　　　　久患虛冷¶
當歸活血煎　治風冷久積兩臉粘眼服之¶
　　當歸　黄茋　没藥　川芎(血氣旺/者勿用)蒼术　荆芥¶
　　　薄荷　熟地黄　羗活　菊花　麻黄¶
　右等分為末煉蜜為丸如彈子大每食後細嚼一丸¶
　清茶送下日進三次¶
<pb:KR3e0014_WYG_001-18b>¶
　　　　久受風邪¶
神清散　治風毒傷胞臉眼生翳膜日漸細小服之¶
　　川芎　薄荷　羗活　附米　藁本　防風　荆¶
　　芥　川烏　枳殻　石膏　白芷　甘草　細辛¶
　　　麻黄(各/分)等¶
　右為末毎服三四錢食後清茶葱白湯送下¶
　　　　無時疼痛¶
蟬花散　治肝經藴積熱毒傷肝上攻於目赤腫多淚¶
<pb:KR3e0014_WYG_001-19a>¶
　　　　羞明一切風毒傷肝並皆治之¶
　　穀精草　菊花　蟬蜕　羗活　甘草　蔓荆子¶
　　　蒺藜　草决明　防風　川芎　梔子仁　宻¶
　　蒙花　黄芩　荆芥穗　木賊¶
　右各等分為末毎服二錢食後用清茶調服或荆芥¶
　湯調服¶
　　　　無痛有羞明時服¶
宻䝉花散　治眼羞明怕日肝膽虛損瞳人不清服之¶
<pb:KR3e0014_WYG_001-19b>¶
　　宻䝉花　羗活　菊花　蔓荆子　青箱子　木¶
　　賊　石决明　蒺藜　枸杞子¶
　右各等分為末毎服三錢食後清茶送下脾胃虚者¶
　加白术五分¶
<pb:KR3e0014_WYG_001-20a>¶
　¶
　¶
　¶
　¶
　問曰眵淚粘濃出而不絕者何也答曰此肺之虚也¶
　肺受心火之邪熱所尅金得心火而衰故眵淚而不¶
　絕也宜先服艾煎丸以去肺與大腸經天廓之邪熱¶
　後用阿膠散而補之¶
<pb:KR3e0014_WYG_001-20b>¶
艾煎丸¶
　　好艾葉(醋蒸/焙乾)薄荷　當歸　地骨皮　晚蚕沙(即/蚕)¶
　　(屎/)糯米　秦芁　黄栢　桔梗　綿黄茋¶
　右為末煉蜜為丸毎服　十五丸食後服桑白皮湯¶
　下或薄荷湯下¶
阿膠散¶
　　阿膠(蛤粉炒/一兩)鼠粘子(炒一/兩)甘草(五/錢)糯米(一/兩)馬兠鈴¶
　　　欵冬花　紫菀(各一/兩)¶
<pb:KR3e0014_WYG_001-21a>¶
　右為末每服六錢水煎服¶
<pb:KR3e0014_WYG_001-22a>¶
　¶
　¶
　¶
　¶
　問曰人患眼白仁常淚紅壅熱眵淚出而不絕者何¶
　也答曰此肺之實熱也肺屬金金生水金旺則水溢¶
　淚本通肝亦是肺之精華肺經實熱故目眵淚出而¶
　不絕也治之須用瀉肺湯泄肺經之實熱後用省味¶
<pb:KR3e0014_WYG_001-22b>¶
　金花丸治其肺火則與大腸傳道流利而天廓目經¶
　於度無上炎之火眵淚浄明矣¶
瀉肺湯¶
　　地骨皮　大黄　芒硝　桔梗　甘草(各一/兩)¶
　右每服五錢水煎¶
省味金花丸¶
　　川黄栢(二/兩)黄芩　知母　桔梗　連翹(各一/兩)薄荷¶
　　(五/錢)地骨皮¶
<pb:KR3e0014_WYG_001-23a>¶
　右煉蜜為丸毎服五十丸桑白皮湯下或薄荷湯下¶
<pb:KR3e0014_WYG_001-24a>¶
　¶
　¶
　¶
　¶
　問曰人之患眼目有黑花茫茫如蠅翅者何也答曰¶
　此腎水衰腎乃肝之母腎水不能濟於肝木則虛熱¶
　膽乃生於肝之侵肝木焦枯膽氣不足故行動舉止¶
　則眼中神水之中蕩漾有黑影如蠅翅者治之須用¶
<pb:KR3e0014_WYG_001-24b>¶
　猪苓散順其肝腎之邪熱次用黑參湯以凉其肝則¶
　膽經清浄之廓無邪熱之所侵後用補腎丸黑花自¶
　消¶
猪苓散¶
　　木猪苓(一/兩)車前子(五/錢)木通　大黄　梔子　滑石¶
　　　黑狗眷　匾蓄(各一/兩)蒼术¶
　右為末毎服三錢鹽湯下¶
黑參湯¶
<pb:KR3e0014_WYG_001-25a>¶
　　黑參　黄芩　生地黄　赤芍藥　菊花　青箱¶
　　子　白蒺藜¶
　右為末毎服四錢水煎服¶
補腎丸¶
　　石菖蒲　枸杞子　白茯苓　人參　山藥　澤¶
　　瀉　兎絲子　肉蓯蓉(各一/兩)¶
　右煉蜜為丸毎服五十丸鹽湯下¶
<pb:KR3e0014_WYG_001-26a>¶
　¶
　¶
　¶
　¶
　目暗生花不能久視者何也此乃腎之虛也眼雖屬¶
　於竅門乃歸腎而為主腎虚則眼昏或貪淫樂慾酒¶
　色過度使腎臟衰憊禀受天眞不全精神短少致瞳¶
　人神水不清眼目無力故目生花不能久視治之須¶
<pb:KR3e0014_WYG_001-26b>¶
　用還精補腎丸使隂水足無不還矣¶
還精補腎丸¶
　　人參　白术　茯苓　蒺藜　羗活　木賊　菊¶
　　花　防風　甘草　川芎　山藥　肉蓯蓉　宻¶
　　䝉花　青箱子　牛膝(各一/兩)兎絲子¶
　右為細末煉蜜為丸或煎服亦妙¶
<pb:KR3e0014_WYG_001-27a>¶
　¶
　¶
　¶
　¶
　眼目熱極珠磣淚出者也此隂陽不和五臟壅熱肝¶
　膈毒風上充忽然腫痛難忍五輪振起乃五臟熱極¶
　致使也宜服救睛散次用凉膈連翹散先㸃清凉散¶
　　用九一丹¶
<pb:KR3e0014_WYG_001-27b>¶
救睛散¶
　　川芎　防風　羗活　甘草　木賊　石膏　薄¶
　　荷菊花　石决明¶
　右為末每服三錢清茶下¶
凉膈連翹散¶
　　連翹　大黄　黄連(各二/兩)薄荷　梔子　甘草¶
　　黄芩　朴硝(各一/兩)¶
　右水煎服¶
<pb:KR3e0014_WYG_001-28a>¶
　¶
　¶
　¶
　¶
　胞肉膠凝與兩臉粘睛頗同兩臉粘睛臉之病此症¶
　胞之病臉熱則眵粘病之淺胞熱則膠粘病之深故¶
　分作兩症治之脾胃壅熱肝膈風充胞臉内蠧肉壅¶
　起爛濕眵粘膠凝氣血壅滯不能疏散積之年久黑¶
<pb:KR3e0014_WYG_001-28b>¶
　睛生翳朦昧不明羞明怕日治法以隂二陽四吹㸃¶
　有瘀血可&KR2127;洗以桑白皮鐵扇子菊花當歸防風荆¶
　芥木賊薄荷鹽花之類胞肉積久堅硬厚實者畨轉¶
　烙二三度而實其肉可也¶
　問曰眼久注不開内生虛肉眵淚膠凝者何也答曰¶
　胃中有伏熱鬰於内也治宜通脾瀉胃湯加寒劑降¶
　火凉血去風宜㸃堅藥内肉結原實者宜&KR2127;洗至肉¶
　平淨方止堅厚者亦烙無妨烙後清凉消毒膏敷之¶
<pb:KR3e0014_WYG_001-29a>¶
通脾瀉胃湯¶
　　麥門冬　茺蔚子　防風　大黄　知母　天門¶
　　冬　黄芩　熱甚者加　黄栢　石膏　朴硝¶
　　梔仁　一方又加黑參¶
　右等分為末每服五錢水煎食前服¶
<pb:KR3e0014_WYG_001-30a>¶
　¶
　¶
　¶
　¶
　胞肉生瘡與胞肉膠凝臉生風粟兩臉粘睛四症大¶
　同小異此皆上胞下臉之病然中間分折治法各有¶
　輕重深淺&KR2127;洗針烙不同胞肉生瘡者此脾胃熱毒¶
　胞肉疙&KR1792;或風粟變而為瘡血熱化膿腐爛腥臊流¶
<pb:KR3e0014_WYG_001-30b>¶
　汁流膿浸漬黒睛生翳眼如珠砂之色此症雖少不¶
　可不知治用隂二陽十藥日月桑白皮煎湯入枯礬¶
　鹽化畨轉眼皮以鴨翎刷洗有瘡處以血竭乳香没¶
　藥輕粉彌佗僧或有瘡處烙二三下無妨¶
　問曰胞肉生瘡碍澁睛珠者何也答曰胃得心熱也¶
　治宜瀉心火解胃熱用八正散三黄湯之類痛者用¶
　没藥散有瘡處仍用&KR2127;洗㸃以清凉及重藥肉虛者¶
　宜烙外用清凉消毒膏敷之¶
<pb:KR3e0014_WYG_001-31a>¶
八正散　(在前大眥赤脉條下/)¶
三黄湯　(在前努肉條下/)¶
　　　　血滯疼甚服¶
没藥散　治心脾胃得熱致胞肉生瘡宜服¶
　　大黄(多/用)眞血竭(破積血止/痛去赤)没藥(少/)朴硝(多/)¶
　右照多少加減為末每服二三錢食後用茶清調下¶
<pb:KR3e0014_WYG_001-32a>¶
　¶
　¶
　¶
　¶
　臉生風粟者臉間積血年久致生風粟與眵粘症同¶
　眵粘者無風粟故又作一症胞者上胞也臉者下臉¶
　也此脾胃壅熱致令胞臉之間漸生風粟如米甚如¶
　楊梅之狀摩擦瞳人黑睛有翳治法畨轉臉風粟逐¶
<pb:KR3e0014_WYG_001-32b>¶
　箇用鋒針宻針三五度亦烙更妙睛有翳者用隂三¶
　陽五藥吹㸃二三夜吹一次忌口動風動血之物莫¶
　喫可也¶
　問曰下臉生風粟如楊梅之狀者何也答曰脾得邪¶
　熱血滯不行致生風粟紅蠧不平宜&KR2127;洗脾熱用瀉¶
　脾湯久患宜烙㸃用清凉可也¶
瀉脾湯¶
　　人參　黄芩　大黄　桔梗　白茯苓　芒硝¶
<pb:KR3e0014_WYG_001-33a>¶
　　茺蔚子(二/兩)白芍藥(一/兩)黑參(兩/半)細辛　白芷(各一/兩)¶
　右各等分加減每服四五錢水煎服¶
<pb:KR3e0014_WYG_001-34a>¶
　¶
　¶
　¶
　¶
　天行赤眼者謂天地流行毒氣能傳染於人一人害¶
　眼傳於一家不約大小皆傳一遍是謂天行赤眼腫¶
　痛沙澁難開或五日而愈此一候之氣其病安矣治¶
　法此症再不可&KR2127;洗只用童子小便煎黄連露宿温¶
<pb:KR3e0014_WYG_001-34b>¶
　洗日進五遍以解惡毒之氣更用胡宣二連礬雄黄¶
　共研細調姜汁㸃二眥通其惡淚其痛立止或酒調¶
　散服之二三貼無妨此症只氣候瘴毒之染雖腫痛¶
　之重終不傷黑睛瞳人也¶
　問曰一人患眼傳於一家者何也答曰天時流行瘴¶
　毒之氣相染治宜解毒凉血清熱痛甚者服用洗肝¶
　散七寳洗心散㸃用清凉散加解毒但此症與内無¶
　損極甚者二七不療自愈切不可&KR2127;洗去血¶
<pb:KR3e0014_WYG_001-35a>¶
七寳洗心散　(方在大眥赤脉條下/)¶
洗肝散　治暴發赤腫天行赤眼時常眼痛宜服¶
　　大黃　梔子　防風　薄荷　當歸　川芎¶
　　羗活　甘草¶
　右一兩為末食後熱水調二三錢服¶
<pb:KR3e0014_WYG_001-36a>¶
　¶
　¶
　¶
　¶
　大患後生翳者與天行赤眼同一症也何分兩症治¶
　之天行赤眼只一候或七日愈矣雖同無生翳之患¶
　大患者初起陡然而起腫痛發來甚重沙澁難忍増¶
　寒作熱坐卧不安或通夜行至達旦羞明怕日淚出¶
<pb:KR3e0014_WYG_001-36b>¶
　如湯鼻涕溏流兩眼腫起如桃日夜呻唫飲食無味¶
　二七不愈遂生翳如黃膿疥瘡占在風輪其腦牽痛¶
　治宜治胡宣二連藥照前研細調姜汁㸃用苦桃葉¶
　側栢葉菊葉柳葉薰洗服宜四順八正導赤散雖療¶
　痊可赤昏昧三個月方得復舊失於調治喪明必矣¶
　問曰天行赤眼後生白翳者何也答曰邪氣甚傷經¶
　絡也外邪甚則傷肝肝受傷則生翳治宜四順散細¶
　辛湯㸃用熊膽膏翳厚者用九一丹㸃¶
<pb:KR3e0014_WYG_001-37a>¶
四順湯　治經絡得熱大患後生翳宜服¶
　　大黃　當歸　甘草　赤芍藥¶
　右各等分每服四五錢水煎食後服¶
細辛湯　治風邪傷肝致眼生翳¶
　　茺蔚子　黑參　黄芩　桔梗　大黃　車前子¶
　　　木通　生地黃　甘草¶
　右各等分水煎食後服¶
<pb:KR3e0014_WYG_001-38a>¶
　¶
　¶
　¶
　¶
　暴露赤眼生翳者與天行赤眼同理天行赤眼者能¶
　傳染於人暴露赤眼但患於一人而無傳染之症天¶
　行者雖痛腫而無翳暴露者痛而生翳故此有别治¶
　法即其所因量其老少虛實熱則清凉之氣結則調¶
<pb:KR3e0014_WYG_001-38b>¶
　順之此眼縱有瘀血切不可&KR2127;洗亦不可峻補藥宜¶
　酒煎散發散内有麻黄蒼术或大黄當歸散疏通血¶
　氣㸃以淡藥九一丹如翳厚珍珠散㸃之洗以黄連¶
　當歸防風菊花側栢葉赤芍藥薄荷荆芥之類¶
酒煎散¶
　　漢防己　防風　甘草　荆芥　當歸　赤芍藥¶
　　　牛旁子　乾菊花¶
　右各等分酒煎食後温服¶
<pb:KR3e0014_WYG_001-39a>¶
大黄當歸散　治眼壅腫瘀血凝滯不散攻發生翳服¶
　　當歸(酒浸/二錢)菊花(三錢/)大黄(酒蒸/)黄芩(各一/兩)紅花(灸/用)¶
　　蘇木　梔子(酒炒/)木賊¶
　右水煎食後服¶
<pb:KR3e0014_WYG_001-40a>¶
　¶
　¶
　¶
　¶
　暴風客熱與暴露赤眼同也暴露者肝心二經病也¶
　故赤而痛致黑暗生翳暴風客熱者肝肺二經病故¶
　曰仁生虛翳四圍壅遶朝伏黑暗凹入白仁紅翳壅¶
　起痛澁難開故分暴露與暴風之症有别暴者乍也¶
<pb:KR3e0014_WYG_001-40b>¶
　驟也陡然而起治法疏通退熱凉膈瀉肝增減酒調¶
　之劑發散風熱俗云熱眼忌酒孰知酒能引血藥無¶
　酒不能及於頭目也此眼不可&KR2127;洗不可㸃凉藥暴¶
　客之邪來之速去之亦速耳非比五臓六腑藴積發¶
　歇不時之症同俗為傷寒眼也¶
　問曰白仁壅起包小烏暗疼痛難開者何也此時肺¶
　經受毒風不散乆則發熱攻人眼中致令白睛浮腫¶
　名曰暴風客熱宜服酒調散補肝湯用捜風煎洗服¶
<pb:KR3e0014_WYG_001-41a>¶
瀉肝散　治眼發歇不時¶
　　羗活　黃芩　黑參(各兩/半)桔梗　大黄　芒硝¶
　　地骨皮(各一/兩)¶
　右毎服六錢水煎服¶
補肝湯¶
　　藁本(一兩/)白芷　車前子　石決明　天麻　赤¶
　　芍藥　防風　細辛(各一/兩)¶
　右毎服三錢米湯調下¶
<pb:KR3e0014_WYG_001-41b>¶
搜風煎　洗眼治眼中有黑花¶
　　陳皮　秦芃　防風　細辛(各一/兩)黃連　木香(各/五)¶
　　(錢/)¶
　右為末水一鍾浸一宿去渣入龍腦一錢蜜四兩浸¶
　火熬成膏㸃之不用蜜煎湯薫亦可¶
　又以當歸活血煎主之腫痛甚亦用雙解散酒調散¶
　發表之㸃用重藥加姜粉以辛散之¶
雙解散¶
<pb:KR3e0014_WYG_001-42a>¶
　　防風　川芎　歸尾　赤芍藥　大黃　麻黄¶
　　薄荷　連翹　芒硝　黄芩　桔梗　石膏　滑¶
　　石　荆芥　甘草　山梔　白术(實者去之/)¶
　右等分水煎食後温服如暴發加葱三根¶
　　　　風甚眼痛¶
桑螵蛸酒調散　治眼紅痛痛有血翳壅腫服之¶
　　當歸　甘草　大黄　赤芍藥　菊花　蒼术¶
　　桑螵蛸　羗活　麻黃　茺蔚子¶
<pb:KR3e0014_WYG_001-42b>¶
　右各等分用水煎食後加酒温服如熱甚加大黄朴¶
　硝或為末温服酒調服三錢¶
<pb:KR3e0014_WYG_001-43a>¶
　¶
　¶
　¶
　¶
　痛如神祟舊無根基只依痛得怪異或日痛而夜愈¶
　或夜痛而日愈如艾之灸針之刺忽來忽往無踪無¶
　跡號曰痛如神祟豈有神祟為禍而害眼孰知隂陽¶
　偏勝動靜氣血攻擊使然亦有信巫之地因所禱厭¶
<pb:KR3e0014_WYG_001-43b>¶
　㾗作福而愈者有之孰知病勢將除偶因而愈曰神¶
　祟眼非也治法痛時只將艾葱熨之服酒煎散一二¶
　貼住痛㸃以時藥洗以歸尾白芷防風芍藥川芎生¶
　地黄止痛散血可也¶
　問曰眼内不紅不赤不腫乍痛如神祟者何也答曰¶
　隂陽升降不和氣血偏勝相攻使然或有血虛者下¶
　午痛或有氣旺太甚者上晝痛下晝痛者宜服助陽¶
　和血湯上晝痛者宜服酒調洗肝散明目流氣飲㸃¶
<pb:KR3e0014_WYG_001-44a>¶
　清凉之藥又有一樣眼時時痛如針刺此是新血與¶
　舊血相攻擊治法亦同¶
　　　　血氣虛服¶
助陽和血湯　治血氣不調如神祟痛如針刺服之¶
　　蔓荆子(三/分)香白芷(三/分)柴胡　黄茋　升麻(各四/兩)¶
　　甘草(灸/)當歸身(酒/浸)防風(各五/分)¶
　右作一貼水一鍾半煎八分温服臨避風處睡可也¶
　又并渣服¶
<pb:KR3e0014_WYG_001-44b>¶
　　　　熱氣攻痛¶
酒調洗肝散　治眼熱氣上攻無時黑睛痛者服之¶
　　黑參　大黃　桔梗　知母　朴硝　梔子¶
　　黄芩　熱甚者加生地黄歸尾之類¶
　右為末每服二三錢温酒調下日服二次¶
　　　　熱氣鬱結¶
明目流氣飲　治氣鬱眼目赤腫服之¶
　　菊花　細辛　大黄　牛旁子　川芎　蒺藜¶
<pb:KR3e0014_WYG_001-45a>¶
　　荆芥　𤣥參　甘草　蔓荆子　防風　梔子¶
　　黄芩　木賊　蒼术　草決明¶
　右各等分水煎食後服¶
<pb:KR3e0014_WYG_001-46a>¶
　¶
　¶
　¶
　¶
　眼痛如針刺者即是神祟症中如艾之炙如針之刺¶
　痛同然此症皆因心臟潜伏熱毒風壅在於膈間目¶
　眩頭痛眼絲常急夜卧澁痛淚出難開時時如針刺¶
　相似急服瀉心湯八正散之劑口含水㗜以雄黄散¶
<pb:KR3e0014_WYG_001-46b>¶
　正其頭㸃以時藥消散血氣洗以側栢葉防風荆芥¶
　薄荷黄連生地黄之類黑睛有星如釘之釘凹進痛¶
　如針刺㸃以淡藥可也¶
瀉心湯　(方在前雞冠蜆肉症内/)¶
八正湯　(方在前胞肉生瘡症内/)¶
<pb:KR3e0014_WYG_001-47a>¶
　¶
　¶
　¶
　¶
　傷寒熱病外障者葢由大病新瘥出早形骸羸瘦臟¶
　腑未實氣血尚虛隂陽偏勝未復縱口多毒五辛油¶
　膩煎炒一切熱物之類蓄積諸毒衆聚停留於内熱¶
　邪必表於外攻冲於眼眼者五臟六腑之精華其症¶
<pb:KR3e0014_WYG_001-47b>¶
　各現於五輪此症發時赤腫淚出痛澁難開瞳人闊¶
　大黑花繚亂不能遠視此血虛也治法㸃以時藥洗¶
　以散風前證活血之藥不宜&KR2127;洗只平補臟腑損其¶
　有餘益其不足是為活法也宜忌三兩月可也¶
　問曰兩目或發腫痛者何也答曰氣血不足虛陽攻¶
　上故也此症縱有疼痛切不可服瀉藥凉藥只宜和¶
　解之痛腫甚者明目細辛湯熊膽丸地黄湯之類㸃¶
　三七丹腦麝不用又不可&KR2127;洗¶
<pb:KR3e0014_WYG_001-48a>¶
　　　　風熱作痛¶
明目細辛湯　治熱病後患腫痛大便結羞明服¶
　　川芎　生地黃　蔓荆子　歸尾　白茯苓　藁¶
　　本　荆芥　防風　麻黄根　羗活　川椒　細¶
　　辛　宻蒙花¶
　右各等分食後温服日一次¶
熊膽丸　治肝膽得熱火邪為病用清熱解毒¶
　　熊膽(一箇/)石決明　車前子　澤瀉　細辛(各一/兩)¶
<pb:KR3e0014_WYG_001-48b>¶
　　乾地黃　茺蔚子　牛膽(一箇/)龍膽草¶
　右為細末煉蜜丸如梧桐子大每服四十九丸食後¶
　温酒送下¶
地黃湯　治眼久病昏澁因發而久不愈宜服¶
　　防風　羗活　人參　白茯苓　當歸　熟地黃¶
　　黄連　黄芩¶
　右各等分水煎温服¶
<pb:KR3e0014_WYG_001-49a>¶
　¶
　¶
　¶
　¶
　風牽出臉者脾胃受風壅毒出胞臉之間臉受風而¶
　皮𦂳脾受風則肉壅此皮𦂳肉壅風牽出臉淚出汪¶
　汪無分四季此土陷不能隄水也水漬於臉濕爛之¶
　狀治法先用摩風膏刮散皮外風邪塗以白斂膏消¶
<pb:KR3e0014_WYG_001-49b>¶
　散風毒畨轉臉皮烙三五度無妨此症一年半載易¶
　治若年久肉堅難治若眼有紅筋貫上黑睛有翳有¶
　膜吹以丹藥痒塌洗以碧天丹此症大抵眼弦之病¶
　也此症大風瘷&KR0146;之人面部所牽多受是病症難以¶
　調治故名風牽出臉¶
　問曰下臉畨出久不收淚出汪汪者何也答曰脾經¶
　受風邪所傷致土壊不能隄水也治法肉堅厚者用¶
　火烙三五度至皮轉為度服用夜光栁紅丸外用摩¶
<pb:KR3e0014_WYG_001-50a>¶
　風膏摩擦之㸃用重藥少加凉¶
夜光柳紅丸　治風邪傷胞臉致風牽出臉不收宜服¶
　　人參　川芎　荆芥　白芷　川烏(火煨/)南星¶
　　石膏(各二/兩)石決明　草烏(去火濕/炮少用)藁本　雄黃¶
　　細辛　當歸　蒲黃　蒼术(浸炒/)防風　薄荷¶
　　藿香　全蝎(各二/兩)何首烏(一/兩)羗活(三兩/)甘松(二兩/)¶
　右為末煉蜜為丸每服三十丸茶清下¶
摩風膏　治胞臉受風或疼痛諸痛處可摩可貼¶
<pb:KR3e0014_WYG_001-50b>¶
　　木香　當歸　白芷　防風　細辛　藁本　黑¶
　　附子　没藥　骨碎補(各一/兩)川烏　赤芍藥　肉¶
　　桂(各一/兩)猪脂　牛酥　鵞脂(各四/兩)¶
　右為末香油八兩浸一日次一日砂鍋内熬入牛酥¶
　鵞脂同熬成以手摩擦按有瘡處或半身不遂用砂¶
　弓刮之使風氣散¶
<pb:KR3e0014_WYG_001-51a>¶
　¶
　¶
　¶
　¶
　風牽喎斜者雖與風牽出臉同喎斜者脾胃虛房事¶
　不節脾胃有毒夜卧多痰或醉飽坐卧當風貪凉左¶
　右忽受風牽喎斜眼内赤痒時時攧動其眼血絲四¶
　起瞳人不開大視物濛濛甚至半身不遂治法急用¶
<pb:KR3e0014_WYG_001-51b>¶
　摩風膏擦摩面部更以刮沙弓所患風一邊手臂通¶
　刮或通身一可刮一日一遍用大磁青碗搗碎入磁¶
　石多寡捜麺糊為餅烘熟貼面對鼻一邊左喎貼右¶
　右喎貼左貼至撦口眼正其藥取起又可炙夾車耳¶
　門穴開口取之太陽人中承漿喎左炙右喎右炙左¶
　近患者易治若年久難治¶
　問曰目睛斜視倒目者也答曰肝經受風邪所牽使¶
　其筋緩縮不利治法宜灸火發散風邪以加全蝎白¶
<pb:KR3e0014_WYG_001-52a>¶
　附子南星半夏夜光柳紅丸外用摩風膏導引發散¶
　目睛必轉¶
灸火穴¶
　　太陽　夾車　耳門　聽㑹　耳尖　風池(各一/穴)¶
夜光柳紅丸　(方在前症内/)¶
摩風膏　　　(方亦在前症内/)¶
<pb:KR3e0014_WYG_001-53a>¶
　¶
　¶
　¶
　¶
　被物撞破者並無所患而所因者三此外因也全然¶
　無事誤被物撞破或打撲或跌著或撞破傷胞臉也¶
　積血紫青撞破白仁外控硬殻此不能為害惟撞破¶
　三風輪血灌瞳人五併輪混雜最為利害之症¶
<pb:KR3e0014_WYG_001-53b>¶
　痛惡瞳忍澁難開治法服以酒調散熨以葱艾或專¶
　以生地黄搗爛作餅烘執貼一日一換以散其血如¶
　無生地黃用芙蓉葉無葉用根去泥粗皮用白皮搗¶
　爛烘熱貼亦可若眼眶青黑搗生蘿蔔䕶貼切宜將¶
　息避風忌口動風動血之物諸般母肉莫吃新撞者¶
　易治若撞久血凝不散無痛者難治也¶
　問曰並無所患誤被物撞破或生翳者何也答曰外¶
　傷也與内無損治法初起者宜散血為主痛甚者没¶
<pb:KR3e0014_WYG_001-54a>¶
　藥散止之若至血散變生白翳為不治之症也¶
没藥散　(方在前胞肉生瘡症内/)¶
<pb:KR3e0014_WYG_001-55a>¶
　¶
　¶
　¶
　¶
　被物撞刺生翳者與撞破一理然刺被竹木簽刺㾗¶
　傷授血灌溉遂生血翳磣澁淚出紅筋滿目此症外¶
　傷與患眼生翳不同患眼者五臟六腑之毒發出為¶
　有根病也刺傷者外傷與内無預治法與前症同寛¶
<pb:KR3e0014_WYG_001-55b>¶
　一七之後㾗變成翳可用輕丹少少吹㸃忌淫慾嗔¶
　怒避風將息失於調治潰痛發腫傷於風輪釀成大¶
　患或至瞎進無治法也¶
<pb:KR3e0014_WYG_001-56a>¶
　¶
　¶
　¶
　¶
　血灌瞳人者因毒血灌入金井瞳人水内也猶如水¶
　流入井中之狀清濁相混時痛澁紅光滿目視物濛¶
　濛如隔絹看物若烟霧中然先患一隻後乃相牽俱¶
　損此症有三肝症血熱日積月累灌入瞳人血凝入¶
<pb:KR3e0014_WYG_001-56b>¶
　水此關乎肝腎二經病也此血難退撞破之血鮮而¶
　熱灌雖甚退之速又有開金針失手撥著黄仁亦有¶
　瘀血灌入瞳人舉此三症治法頗同亦用大黄當歸¶
　散没藥散墜血明目丸前被物刺破及撞刺生翳并¶
　血灌瞳人皆可服前三料藥其效甚大或生地黄芙¶
　蓉根搗爛母貼三症通呼用之或葱艾熨亦可或可¶
　方而或可圓活法而行不可拘執其方焉而獲功哉¶
　問曰人患眼目無内患忽因物刺着胞臉睛珠血積¶
<pb:KR3e0014_WYG_001-57a>¶
　不散或瘀血灌入瞳人或用針悞損惡腫痛難忍或¶
　因惡拳打着睛珠脱出一二分者將何治法答曰打¶
　傷之時搗爛生地黄敷之以散其血先服止痛末藥¶
　散後服墜翳明目丸若因傷風服除風湯若打着睛¶
　珠流出者以手掌心搽進珠亦以生地黃敷之若無¶
　生地黃用乾地黃酒浸濕搗爛亦可服止痛没藥散¶
没藥散¶
　　没藥　血竭　大黃　朴硝¶
<pb:KR3e0014_WYG_001-57b>¶
　右為末毎服二錢酒調下茶下亦可¶
墜翳明目丸¶
　　石決明　川芎　五味子　知母　山藥(各一/兩)人¶
　　參　細辛¶
　右為末煉蜜為丸清茶送下¶
除風湯¶
　　防風　車前子　藁本　五味子　細辛　川芎¶
　　　桔梗¶
<pb:KR3e0014_WYG_001-58a>¶
　右每服三錢白湯送下或水煎服¶
<pb:KR3e0014_WYG_001-59a>¶
　¶
　¶
　¶
　¶
　問曰人之患血翳遮兩睛者何也答曰皆因心經發¶
　熱肝臓虛勞受邪熱致令眼中赤澁腫痛淚出漸有¶
　赤脉通睛常時舉發久則發筋結厚遮滿烏睛如赤¶
　肉之相故名曰血翳包睛宜服瀉心湯次以修肝活¶
<pb:KR3e0014_WYG_001-59b>¶
　血湯¶
瀉心湯¶
　　黄連　黄芩　大黄　連翹　荆芥　赤芍藥¶
　　車前子　薄荷　菊花(各一/兩)¶
　右㕮咀每服四五錢水煎服¶
修肝活血湯¶
　　當歸　生地黄　赤芍(各兩/半)川芎　羗活(各七/錢)黄¶
　　茋　防風　黄連　大黄　薄荷　連翹　菊花¶
<pb:KR3e0014_WYG_001-60a>¶
　　　白蒺藜(各一/兩)¶
　右每服四五錢水煎入酒二盞温服¶
　問曰血翳包睛者何也答曰心熱血旺也此病初患¶
　易治若至血散盡難消痛時用破血紅花散當歸龍¶
　膽湯㸃用清凉散¶
當歸龍膽湯¶
　　防風　石膏　柴胡　羗活　五味子　升麻¶
　　甘草　黄連(酒/洗)黃茋　黃芩(酒/洗)黄栢(酒洗/)當歸¶
<pb:KR3e0014_WYG_001-60b>¶
　　龍膽草　赤芍藥(各五/錢)¶
　右㕮咀毎服五錢水煎至二碗去杳入酒少許臨卧¶
　熱服忌言語¶
破血紅花散¶
　　當歸稍　川芎　赤芍藥　枳殻　蘇枼　連翹¶
　　　黄連　黃茋　梔子　大黄　蘇木　紅花¶
　　白芷　薄荷　升麻¶
　右各等分水煎加酒三盞温服¶
<pb:KR3e0014_WYG_001-61a>¶
　¶
　¶
　¶
　¶
　問曰人之患目臉生小節俗名偷針者何也答曰陽¶
　明胃經之熱毒也或因食壅熱之物或飲酒大過使¶
　胃經上充於眼目故臉眥之間時發瘡毒俗名偷針¶
　此症畨轉臉皮&KR2127;洗瘀血㸃用清凉散先宜服退赤¶
<pb:KR3e0014_WYG_001-61b>¶
　散後用通精散瀉脾飲¶
退赤散¶
　　黄芩　黄連　白芷　當歸　赤芍藥　梔子¶
　　桑白皮　木通　桔梗　連翹¶
　每服水煎食後服¶
通精散¶
　　防風　川芎　當歸　赤芍藥　大黄　芒硝¶
　　蒺藜　石膏　黄芩　甘草　桔梗　牙硝　黄¶
<pb:KR3e0014_WYG_001-62a>¶
　　連　羗活　滑石　荆芥¶
　右用姜三片食後服¶
瀉脾飲¶
　　茺蔚子　防風　黄芩　𤣥參　梔子　石膏¶
　　大黃(灸/)　知母　黄栢¶
<pb:KR3e0014_WYG_001-63a>¶
　¶
　¶
　¶
　¶
　黑睛如珠者腎肝俱勞七情鬱結之人毒風攻充熱¶
　極淚出難開疼痛甚至水輪突起黑翳如豆如珠大¶
　小不定撐起䀶胞磣澁礙人眼睛難以運動寢食不¶
　安先患一隻后乃相牽俱損治法用小鋒針逐箇横¶
<pb:KR3e0014_WYG_001-63b>¶
　穿破其黑翳中有惡水流出即平勢若拾芥瞬息痊¶
　安眼即能開設若不諳此療服凉劑㸃凉藥靡有其¶
　功小兒如此患者多是疳眼其翳起來或如小香菰¶
　之狀不宜針其治法載小兒疳眼條下其針破翳根¶
　處宜淡丹藥吹㸃消磨翳根¶
　問曰風輪生翳如珠如蠅頭如蠏眼者何也答曰肝¶
　腎二經風熱氣鬱也治法久積黑翳高者宜挑破珠¶
　頭疼者宜撥雲湯明目細辛湯主之熱甚者當歸龍¶
<pb:KR3e0014_WYG_001-64a>¶
　膽湯主之㸃用二八丹調乳汁用未成此症以暴發¶
　推之¶
撥雲湯　治眼黑翳如珠蠏睛疼痛風氣傷肝腎二經¶
　宜服之¶
　　黄茋(蜜灸/)細辛　生薑　乾葛　川芎(熱者/除之)柴胡¶
　　荆芥　藁本　甘草　升麻　當歸　知母　羗¶
　　活　防風　黄栢¶
　右為末每服六七錢水煎服¶
<pb:KR3e0014_WYG_001-64b>¶
明目細辛湯　(方在傷寒熱病後症内/)¶
當歸龍膽湯　(方在前血翳包睛症内/)¶
<pb:KR3e0014_WYG_001-65a>¶
　¶
　¶
　¶
　¶
　蠏睛疼痛者如黑翳同症起於瞳人肝腎之病焉其¶
　翳如豆如珠蠏睛者其翳起占瞳人翳根小而苗大¶
　此乃膽膈之病膈中壅毒膽氣伏熱赤澁淚出疼痛¶
　難開羞明怕日其翳發起尖高如蟹睛一般形狀治¶
<pb:KR3e0014_WYG_001-65b>¶
　法與前症同用小鋒針針出惡水流盡即平吹㸃以¶
　淡淡丹藥消其翳根其服藥不同前症宜用瀉肝補¶
　腎之劑服之空心服補腎之藥飯後服瀉肝散¶
瀉肝散¶
補腎散¶
　　蟬蛻　防風　蒺藜(炒/)當歸　宻蒙花　木賊¶
　　川芎　菊花　荆芥　茯苓　石決明(煆/過)枸杞子¶
　　知母　黄栢　青鹽　右各等分水煎空心服¶
<pb:KR3e0014_WYG_001-66a>¶
　¶
　¶
　¶
　¶
　旋螺尖起者熱積於肝膽毒壅於膈門充攻睛珠疼¶
　痛中央瞳人漸變青白色忽然凸起血絲纒遶此乃¶
　是膜入水輪二家併熱旋起尖來狀若螺尾遂號旋¶
　螺尖證治法宜隂二陽四丹吹㸃或調鱔魚血㸃尖¶
<pb:KR3e0014_WYG_001-66b>¶
　處若年久須有鋒針對瞳人中央針入半分放出惡¶
　水此乃取平之就紙封將息避風忌口十數日可也¶
　服用雙解散鬱金酒調¶
鬱金酒調散¶
　　黄芩　鬱金　大黄　防風　梔子　當歸　川¶
　　芎　赤芍藥　龍膽草¶
　右為末每服三錢温酒調下食後服二次¶
<pb:KR3e0014_WYG_001-67a>¶
　¶
　¶
　¶
　¶
　突起睛高險峻利害之症也同前旋螺尖大不祥矣¶
　皆因五臓毒風所藴熱極充眼者内屬五臓外屬五¶
　輪五臓之氣毒攻五輪之瞳初起麻木疼痛汪汪淚¶
　出病勢洶湧卒暴之變莫測非精於龍木之奥㫖不¶
<pb:KR3e0014_WYG_001-67b>¶
　能措手全諺云眼不醫不瞎正此也苟非其人殆有¶
　甚焉非徒無益而反害之治法揚湯止沸莫若去薪¶
　息火急投酒調散酒煎散宣退五臓之毒熱搗葱艾¶
　熨五輪之突起消除疼痛洗以白芷細辛當歸蒼术¶
　麻黃防風羗活未可與㸃藥宜忌口葷腥將息避風¶
　治若稍遲或控膿或突出一寸高者至此之際須鋒¶
　針針出惡水疼痛方止睛高取平耳無尤之效也¶
　　當歸　甘草　赤芍藥　菊花　羗活　桑螵蛸¶
<pb:KR3e0014_WYG_001-68a>¶
　　茺蔚子　防風　荆芥　木賊¶
　右各等分水煎食後加酒三盞温服¶
<pb:KR3e0014_WYG_001-69a>¶
　¶
　¶
　¶
　¶
　硬臉硬睛者胞臉睛珠俱木痛濕難運膈間積熱肝¶
　風上壅氣血凝滯睛臉堅硬血旺氣虛膩之人或飲¶
　酒大腸堅結多受是症先患一眼後乃相牽俱損漸¶
　生翳膜治法初發時宜摩風膏摩去風邪散運血氣¶
<pb:KR3e0014_WYG_001-69b>¶
　或煎生地黃當歸川芎赤芍白芷羗活薫洗日三度¶
　宜瀉肝膈之熱㸃以時藥若積年久臉有瘀血宜&KR2127;¶
　洗黑睛有翳有膜可吹可㸃¶
　問曰眼患經久臉胞睛珠俱木不運者何也答曰血¶
　氣受邪凝閉不行故也治法宜&KR2127;洗服用當歸活血¶
　煎助陽和血湯㸃用重藥加辛熱姜粉之類¶
當歸活血煎　(方在前兩臉粘睛症内/)¶
助陽和血湯　(方在前傷寒熱病症内/)¶
<pb:KR3e0014_WYG_001-70a>¶
　¶
　¶
　¶
　¶
　白陷魚鱗者肝肺二經積熱充壅攻上致黑睛遂生¶
　白翳如魚鱗鋪砌之狀或人棗花中有白陷發歇不¶
　時或發或聚疼痛淚出然婦人多生此病何也苦樂¶
　不由己出七情鬱結不舒毒藴於肝肺者血之室也¶
<pb:KR3e0014_WYG_001-70b>¶
　婦人以血為主血傷則肝風黑仁風輪多生是翳甚¶
　至白陷釘入黃仁引血相授漸成大患額頭兼痛用¶
　摩頂膏摩擦封貼於額頭處用隂二陽四丹吹㸃或¶
　用青鹽黄泥固濟包煨熟研末以鴨毛蘸㸃於魚鱗¶
　中日一次又能除此翳耳¶
　問曰黑睛生白翳凹入不平成陷者何也答曰肝虛¶
　血衰也故肝虛則受風風甚則作痛血衰則成陷治¶
　法㸃用珍珠二八丹之類¶
<pb:KR3e0014_WYG_001-71a>¶
　　　　痛甚宜服¶
酒調散　(方在前突起睛高症内/)¶
没藥散　(方在血灌瞳人症内/)¶
　　　　羞明而不痛者宜服¶
蟬花散　宻䝉花散　(二方在兩臉粘睛症内/)¶
桑螵蛸酒調散　(方在暴風客熱症内/)¶
<pb:KR3e0014_WYG_001-72a>¶
　¶
　¶
　¶
　¶
　人之患眼生翳如蘿蔔花或魚鱗子入陷如碎米者¶
　此肝經熱毒入腦致眼中忽然腫痛赤澁淚出不明¶
　頭痛鼻塞乃是肝風熱極腦中風熱極致使然也宜¶
　服瀉肝散加味修肝散主之¶
<pb:KR3e0014_WYG_001-72b>¶
瀉肝散¶
　　黑參　大黃　黄芩　知母　桔梗　車前子(各/一)¶
　　(兩/)羗活　龍膽草　當歸　芒硝¶
　右為末等分水煎服¶
加味修肝散¶
　　羗活　防風　桑螵蛸　梔子　薄荷　當歸¶
　　赤芍藥　甘草　麻黃　加連翹　菊花　木賊¶
　　　川芎　白蒺藜　大黄　黄芩　荆芥(各一/兩)¶
<pb:KR3e0014_WYG_001-73a>¶
　右為末各等水煎入酒温服¶
蟬花散¶
　　蟬蛻　菊花　蒺藜　蔓荆子　草決明　車前¶
　　子　防風　黄芩　甘草¶
　右等温水煎服¶
補腎明目丸　(方在前蠅翅黑花症内/)¶
宻蒙花散　　(方在前兩臉粘睛症内/)¶
<pb:KR3e0014_WYG_001-74a>¶
　¶
　¶
　¶
　¶
　氷蝦翳深者黑睛上生翳如氷蝦形狀因而名曰氷¶
　蝦也大抵與魚鱗白陷同也亦因肝經有熱㣲㣲小¶
　小占在眼之風輪黑睛含糊清眵填粘於翳之低處¶
　乍時赤澁淚出眵滿矇蔽瞳人一重如鼻涕或黃或¶
<pb:KR3e0014_WYG_001-74b>¶
　白看則如膜遮障一般蘸却又生日久能致損眼發¶
　歇來往治法宜隂二陽四二夜吹一次稍退宜㸃侵¶
　晨用菊花側栢葉黄連歸鬚桑白皮之類煎湯日洗¶
　二三次服撥雲退翳散¶
撥雲退翳散¶
　　楮實子　薄荷(各五/錢)川芎(一兩/五錢)黄連　菊花　蟬¶
　　蛻(各五/錢)𤓰蔞根(生用/三錢)蔓荆子　宻䝉花　蛇退(各/五)¶
　　(錢/)荆芥穗　香白芷　木賊　防風　甘草(各五/錢)¶
<pb:KR3e0014_WYG_001-75a>¶
　右為末煉蜜為丸如櫻桃大每一兩作十丸每服二¶
　丸一日二服¶
治眼引子於後¶
　　　氣障木香煎湯下¶
　　　眼當昏暗菊花好茶下¶
　　　眼睛無神懶視當歸湯送下¶
　　　婦人血暈當歸湯下¶
　　　虛弱之人十全大補湯下¶
<pb:KR3e0014_WYG_001-76a>¶
　¶
　¶
　¶
　¶
　玉翳者風充入腦積熱肝膈發歇疼痛失於調治日¶
　久積累血凝不散結成白翳遮瞞瞳人如玉色相似¶
　立名玉翳遮瞞如此之狀有進有退有紅有淚發歇¶
　未定治法用隂三陽二藥次㸃一次眼淚𢃄藥汪汪¶
<pb:KR3e0014_WYG_001-76b>¶
　流出如此之狀甚翳膜必能漸漸收捲渾如磨鏡塵¶
　埃去淨明必復矣若發年久無進無退不紅不痛縱¶
　有丹藥之驗刀針之利終無措手之處撥雲墜翳服¶
　藥之聖功效不能施為縱然公侯王孫若受此疾為¶
　廢人矣雖有千金之貴天下之醫熟近草能其出手¶
　也¶
　問曰人之患眼翳如玉色遮瞞烏睛者何也答曰此¶
　同肝風攻充入腦積熱在於肝膈之間久乃腎虛致¶
<pb:KR3e0014_WYG_001-77a>¶
　眼中常發熱或赤痛初則紅腫赤脉穿睛漸漸生白¶
　翳膜初起如碎米久則成片遮瞞烏睛凝結如玉色¶
　名曰玉翳遮睛治之宜服瀉肝散明目菊花散通明¶
　補腎丸¶
瀉肝散　治胃中熱¶
　　歸尾　大黃　黃芩　桔梗　知母　茺蔚子¶
　　芒硝　車前子　防風　赤芍藥　枝子　連翹¶
　　薄荷¶
<pb:KR3e0014_WYG_001-77b>¶
　右各等分每服六錢水煎服¶
明目菊花散¶
　　菊花　車前子　熟地黃　木賊　蒙花　薄荷¶
　　連翹　白蒺藜　防風　川芎　荆芥穗　甘草¶
　右各等分水煎服¶
通明補腎丸¶
　　楮實子　五味子　枸杞子(各一/兩)人參　兔絲子¶
　　肉蓯蓉　菊花　熟地黃　當歸　牛膝　知母¶
<pb:KR3e0014_WYG_001-78a>¶
　　　黄栢　青鹽(各一/兩)¶
　右煉蜜為丸每服五十丸空心鹽湯下¶
<pb:KR3e0014_WYG_001-79a>¶
　¶
　¶
　¶
　¶
　膜入氷輪者肝臟積熱邪在肺經此金尅木之候也¶
　故黃仁乍時生瘡白色可後又發日往日來致膜漸¶
　入氷輪此翳之根也如水之得土變化異常遂生瘡¶
　不退日積月累久成大患謂之膜入氷輪流汁流膿¶
<pb:KR3e0014_WYG_001-79b>¶
　痛澁難開右患傳左左患傳右治法宜明藥之類加¶
　以葱艾吹以丹藥服以湯散無有不效若傷日久不¶
　痛不疼不淚不紅如釘入木如玉之有瑕玷如玳環¶
　之有黑㸃此黃仁與氷輪變白定矣雖使岐黄龍木¶
　再世亦不能為也¶
　問曰風輪生瘡或突起愈後變成白翳久不散者何¶
　也答曰肝木衰金氣甚也此病初患時有疼有淚治¶
　宜退血瀉肺金修肝活血無疼無淚淡白色者宜服¶
<pb:KR3e0014_WYG_001-80a>¶
　補煖活血之劑治之¶
瀉肺散¶
　　當歸　黃芩(各一/兩)桔梗　麻黃　枳殻(各半/兩)秦皮¶
　　　葶藶　菊花　旋覆花　生地黃　防風　白¶
　　芷　甘草　𤣥參　梔子(各一/兩)地骨皮(各八/錢)¶
　右為末毎服三錢桑白皮煎湯下¶
修肝活血湯¶
　　歸尾　赤芍(各一兩/五錢)川芎　羗活(各七/錢)黄芪　防¶
<pb:KR3e0014_WYG_001-80b>¶
　　風　黃連　大黃(各三/錢)薄荷　連翹　白蒺藜¶
　　菊花(各一/兩)¶
　右每服四錢水煎服¶
<pb:KR3e0014_WYG_001-81a>¶
　¶
　¶
　¶
　¶
　釘翳根深者與膜入氷輪同也此乃勞傷肝經或性¶
　燥急促之人啼哭含情之婦欲强制鬱傷於肝赤澁¶
　難開痛牽頭腦淚出羞明怕日釘翳日深接引黄仁¶
　根深血援終不移治法宜用退熱飲去風散血之劑¶
<pb:KR3e0014_WYG_001-81b>¶
　或痛甚服酒調散一二貼頭痛熨以葱艾洗以防風¶
　川芎菊花歸尾白芷麻黃羗活荆芥之類量翳大小¶
　輕重吹以丹藥將息避風大忌淫慾嗔怒不疼不痛¶
　亦為不治之症也¶
　問曰風輪生翳如針如麻米者何也答曰肝虚火動¶
　也此症多是性燥之人或思慮太過所致治法疼痛¶
　甚者宜服洗肝散糖煎散㸃用珍珠散加凉膈散¶
　俱在前¶
<pb:KR3e0014_WYG_001-82a>¶
修肝散¶
　　梔子　薄荷　防風　當歸　甘草　連翹　大¶
　　黃　黃芩　蒼术　羗活　菊花　木賊　赤芍¶
　　藥　麻黃¶
　右依等分為末毎服二錢食後蜜水調下或煎日進¶
　二三服¶
糖煎散¶
　　龍膽草　防風　防己　大黃　荆芥　赤芍藥¶
<pb:KR3e0014_WYG_001-82b>¶
　　　當歸　甘草　川芎¶
　右各等分為末水煎臨時服入砂糖少許同服¶
<pb:KR3e0014_WYG_001-83a>¶
　¶
　¶
　¶
　¶
　黄膜下垂者脾胃熱風結血凝氣滯膏脂窒塞血運¶
　不能通故生是疾發歇無時痛澁淚出漸生黄膜下¶
　垂發則膜舒退則膜捲胞皮下垂羞明怕日雖舉不¶
　張黄膜漸長遮瞞瞳人也甚至滿目皆黄難辨人¶
<pb:KR3e0014_WYG_001-83b>¶
　治法雖不是拳毛倒睫之症亦可夾些眼皮使露黑¶
　睛黄膜氣舒發歇年久可夾乍發不宜夾治宜通脾¶
　瀉胃撥雲八正之劑以對充之丹片腦少許如有淚¶
　退之速無淚退之遲忌口齋戒使衰其血易於調理¶
　也又有一症黃膜從下生上為之黃膜上充大抵治¶
　同厚者宜挑剪¶
　問曰白睛黄赤生翳如赤膜者何也答曰脾胃得肝¶
　木克土之候也治宜省味金花丸去其黄膜後用針¶
<pb:KR3e0014_WYG_001-84a>¶
　砂平胃丸收功㸃用重藥腦不可用少下¶
針砂平胃丸　久服平胃氣去肝邪¶
　　蒼术　厚朴　陳皮　甘草　針砂¶
　右各等分㕮咀為末煉蜜為丸如菉豆大每服五十¶
　丸空心米湯下¶
省味金花丸　治脾胃積熱致生黃膜¶
　　梔子　黄芩　黄栢　桑白皮　地骨皮　桔梗¶
　　知母　甘草¶
<pb:KR3e0014_WYG_001-84b>¶
　右為細末煉蜜為丸茶清送下¶
<pb:KR3e0014_WYG_001-85a>¶
　¶
　¶
　¶
　¶
　眼胞下生赤膜垂下遮於黑睛疼痛者乃胃熱也治¶
　法紅痛甚者服鬱金酒調散大黃當歸散微退後用¶
　撥雲湯生地黄散㸃用重藥加清凉散藥以上方俱¶
　在前¶
<pb:KR3e0014_WYG_001-85b>¶
大黃當歸散　治胃中有熱生膜疼痛¶
　　當歸　赤芍藥　川芎　菊花　大黃　黃芩¶
　　杏仁　薄荷¶
　右各等分㕮咀食後水煎温服¶
生地黃散　治眼下赤膜發歇無時久服則不發¶
　　生地黃　黃栢　知母　防風　荆芥　升麻¶
　　亁葛　天花粉　黃芩　甘草　桑白皮　白茯¶
　　芩　赤芍藥¶
<pb:KR3e0014_WYG_001-86a>¶
　右㕮咀每服七八錢重水煎食後服¶
<pb:KR3e0014_WYG_001-87a>¶
　¶
　¶
　¶
　¶
　逆順生翳與赤膜下垂與黃膜下垂上充之症頗同¶
　然此順逆者五臟虛勞風熱冲於肝膈上胞陽明經¶
　毒壅血氣凝滯故生赤膜垂下謂之垂簾翳此為順¶
　下臉太隂肝經毒壅故翳膜下生向上謂之逆翳治¶
<pb:KR3e0014_WYG_001-87b>¶
　法宜服瀉脾胃之劑大抵去翳之藥隨其輕重增減¶
　用之宜忌口諸毒¶
　問曰眼上下逆順上翳者何也答曰肝經虛損積毒¶
　熱甚至主翳四起侵黑睛治宜明目流氣飲蟬花無¶
　比散㸃用珍珠散次用三七丹腫者亦可&KR2127;洗¶
明目流氣飲　(方在前傷寒/熱病症内)治脾得邪熱或逆順生翳¶
蟬花無比散　治風毒傷目昏暗漸生白翳遮睛¶
　　白茯苓　甘草(灸助/胃)防風(各四/兩)川芎　赤芍藥(各/二)¶
<pb:KR3e0014_WYG_001-88a>¶
　　(兩/)石決明(鹽水煑/研極細)白蒺藜(炒去尖/四兩)蛇退(炙/兩)　蟬蛻¶
　　(去頭足/四兩)蒼术(一/兩)當歸(酒浸/二兩)¶
　右為末毎服三錢食後米汁調服茶亦可忌食毒物¶
<pb:KR3e0014_WYG_001-89a>¶
　¶
　¶
　¶
　¶
　漏眼膿血者有甚於釘翳并膜入氷輪二症之利害¶
　也此症未發之時其頭先覺昏悶四肢如勞五臟多¶
　積風熱壅毒攻充於黑睛黃仁生出毒瘡灌溉水輪¶
　控血潰爛流膿治法宜葱艾入白芷鍋内炒熱以綿¶
<pb:KR3e0014_WYG_001-89b>¶
　裹熨於眼胞上屢換熱的散其惡血消其敗膿止其¶
　惡痛生地黄搗爛煨熨於有瘡處更妙用隂二陽四¶
　丹對於有瘡處吹或單用枯礬輕粉血竭乳香研細¶
　對着瘡處吹㸃亦可洗以桑白皮入塩花明礬燻洗¶
　服以墜血明目丸没藥散忌動風動血之物¶
墜翳明目丸　(方在前血灌瞳人症内/)¶
没藥散¶
　　没藥　大黄(蒸少/用)朴硝¶
<pb:KR3e0014_WYG_001-90a>¶
　右為末每服三錢酒調下茶亦可¶
<pb:KR3e0014_WYG_001-91a>¶
　¶
　¶
　¶
　¶
　飛塵入眼者此症全然無事誤被物或飛塵飛絲入¶
　眼者此外傷也只為塵物粘在胞臉之間粘定不出¶
　痛澁難開磣澁淚出致生障膜初患之時治法用絲¶
　線纒耳環脚畨轉上下胞臉撥出塵物即可若初時¶
<pb:KR3e0014_WYG_001-91b>¶
　不諳此法少療日久必生翳膜遮瞞瞳人須有丹藥¶
　吹㸃胞臉内仔細畨看有物粘處必定有血積成塊¶
　或肉疙瘩此是病之發蹤處宜小鋒針挑撥或有刺¶
　塵處針毒血出可此為病之根也曰外病也初起宜¶
　將絲線捲銅匙脚撚撥出塵物久者宜畨轉看上下¶
　有積處&KR2127;洗至平㸃用清凉散服以散血退熱之劑¶
酒調散¶
　　當歸　甘草　大黃　赤芍藥　菊花　桔梗¶
<pb:KR3e0014_WYG_001-92a>¶
　　蒼术　桑螵蛸　麻黃　羗活　茺蔚子　連翹¶
　　(各一/兩)¶
　右為末每服三錢酒調下¶
修肝散¶
　　防風　羗活　當歸　生地黃　黃芩　梔子¶
　　赤芍藥　大黃　甘草　蒺藜(各一/兩)¶
　右水煎服¶
<pb:KR3e0014_WYG_001-93a>¶
　¶
　¶
　¶
　¶
　拳毛倒睫者此脾與肺二經之得風熱也肺為五臟¶
　之華葢主一身之皮毛肺虚損則皮驟而毛落也脾¶
　家多壅濕熱致令上胞常腫大抵肝家受熱不時淚¶
　出痛痒羞明怕日赤澁難開常以手摩引致令上下¶
<pb:KR3e0014_WYG_001-93b>¶
　胞臉皮漸長眼漸𦂳故睫毛畨倒裡面刺眼碍澁瞳¶
　人漸生翳膜欹頭側視不能正觀治法先宜&KR2127;洗瘀¶
　血後用竹夾夾起眼皮灸四五壯為妙使毛生向外¶
　其疾瘳耳睛中有翳用隂二陽五丹吹㸃翳即消磨¶
　其夾須依口訣務令𦂳夾不可滋水恐潰有疤痕若¶
　脱下㾗處用光粉調香油遂早搽抹久則肉色一般¶
　眼目光明如舊¶
細辛湯　治脾經腫得風熱宜服¶
<pb:KR3e0014_WYG_001-94a>¶
　　細辛　防風　知母　茺蔚子　大黃　桔梗¶
　　羚羊角　黑參¶
　右㕮咀毎服四錢用水煎食後温服¶
防風飲子¶
　　黃連(一兩/)細辛　蔓荆子(各三/錢)葛根　防風(各五/錢)¶
　　當歸身(七/錢)甘草(灸/)人參¶
　右水煎食遠服避風忌口¶
除濕壓熱飲¶
<pb:KR3e0014_WYG_001-94b>¶
　　細辛　蒼术(各一/兩)防風　知母　茺蔚子(各兩/半)¶
　　桔梗(二/兩)大黄　黄芩　梔子仁　朴硝¶
　右水煎服¶
阿膠丸¶
　　阿膠(蛤粉/炒)䑕粘子(炒/)甘草　糯米(炒各/一兩)馬兠鈴¶
　　欵冬花　紫菀　桔梗¶
　右為末煉蜜為丸如彈子大毎服一丸食後細嚼薄¶
　荷湯下¶
<pb:KR3e0014_WYG_001-95a>¶
宻䝉花散¶
　　宻䝉花　羗活　菊花　石決明　木賊　黃栢¶
　　白蒺藜　黃芩　蔓荆子　青箱子　枸杞子¶
　右每服三錢茶送下水煎亦可¶
<pb:KR3e0014_WYG_001-96a>¶
　¶
　¶
　¶
　¶
　充風淚出者症非一也有腎虛不生肝木肝經受風¶
　而虛損故木動也迎風而淚出也肝經虛者宜服止¶
　淚補肝散止之大止淚之法㸃用重藥熱淚者服川¶
　芎茶調散㸃用清凉散肝風者宜蒼术止之不赤不¶
<pb:KR3e0014_WYG_001-96b>¶
　疼淚出是謂之風淚腫痛赤澁淚出者此熱淚也若¶
　迎風而出汪汪冬月多夏月少拭却還生又不分四¶
　季皆有此冷淚也冷淚者乳香川烏丸川烏一箇草¶
　烏二箇去皮明礬一錢白麵塊一箇為末䝋猪膽汁¶
　為丸如黍米大每用一丸夜卧時放在眼之大眥頭¶
　淚止即止或炙止之又有肺臟久冷大眥有竅名為¶
　淚堂淚堂通肺腑此淚難治久流則能令目昏暗血¶
　氣虚弱之人不腫不赤但淡紫紅者澁痛淚出是虚¶
<pb:KR3e0014_WYG_001-97a>¶
　淚¶
灸法¶
　　久流冷淚灸上迎香二穴天府二穴肝腧二穴第¶
　　九骨開各對寸¶
止淚補肝散　治肝虚迎風淚出不止宜灸睛明二穴¶
　係大眥頭風池二穴臨泣二穴¶
　　蒺藜　當歸　熟地黃　川芎　白芍藥　木賊¶
　　防風　夏枯草(血虚者/不用)¶
<pb:KR3e0014_WYG_001-97b>¶
　右各等分為末毎服二三錢茶酒任下¶
蒼术散　治風濕傷肝濕淚昏花¶
　　蒼术　木賊　香附米　夏枯草　蟬蛻　甘草¶
　　　蒺藜　白芷　防風　蔓荆子　川芎　姜蚕¶
　右依各等分為末毎服二三錢茶清下酒亦可¶
川芎茶調散　治一切熱淚眼弦濕爛¶
　　川芎　防風　羗活　甘草　木賊　石膏(炒/)石¶
　　決明　荆芥　薄荷葉　菊花(各一/兩)¶
<pb:KR3e0014_WYG_001-98a>¶
　右為末毎服二三錢食後茶下¶
<pb:KR3e0014_WYG_001-99a>¶
　¶
　¶
　¶
　¶
　肝風積熱者肝家勞苦七情鬱結二三年間來來往¶
　往一發一歇遂生翳膜或聚或散赤澁淚出此症多¶
　是夜勤燈光觀書史或雕畵打銀細巧之人久累肝¶
　家積熱成風肝若受風必有腦痛不覺漸漸昏䝉治¶
<pb:KR3e0014_WYG_001-99b>¶
　法有翳者吹以丹藥内服瀉肝省風之劑除肝家之¶
　風熱忌口將息一年半載病根除矣其洗眼照依疼¶
　痛腫澁眼之方載在前症條下¶
　問曰眼目逓年舉發無時者何也答曰肝經積熱也¶
　經云肝勞則氣逆肝寧則氣順氣急則發氣順則歇¶
　治宜發時痛甚者服洗肝散省風湯之類常服此數¶
　方則能除此病也㸃用清凉散　洗肝散(方在天行/)¶
　(赤眼症内/)¶
<pb:KR3e0014_WYG_001-100a>¶
瀉肝散　治肝經積熱¶
　　黑參　大黄　黃芩　知母　桔梗　芒硝¶
　右等分為末毎服二三錢食後熱水調下日二次¶
省風湯　治肝熱大旺瞳人不清或細小宜服¶
　　防風　犀角　大黃　知母　𤣥參　黄芩　羚¶
　　羊角(肝虚/不用)桔梗¶
　右為末毎服二錢水煎入燈心竹葉食後服¶
<pb:KR3e0014_WYG_001-101a>¶
　¶
　¶
　¶
　¶
　坐起生花者此是内障此症肝血衰膽腎二經虛也¶
　六陽不舉故久坐傷血起則頭暈眼花或前常見花¶
　發數般或赤或黑或白繚亂昏暗不明良久乃定瞳¶
　人開大不清此症宜補肝腎或明目固本丸不治恐¶
<pb:KR3e0014_WYG_001-101b>¶
　久變為青肓内障變為五風難治之症也固本丸只¶
　生熟二地黄天門二冬加人參也¶
　問曰人之坐起眼前見花數般茫茫如蠅翅者何也¶
　肝腎二經氣乏也經云肝腎之氣充則精彩光明肝¶
　經之氣乏則昏䝉眩暈治法宜補腎丸補肝重光散¶
　還睛丸明目固本丸補腎明目丸隨人氣體虚實加¶
　減用之¶
補腎丸　治血氣虚弱變成内障宜服¶
<pb:KR3e0014_WYG_001-102a>¶
　　磁石(火煆醋淬七次/水飛過三兩)肉蓯蓉(酒浸/焙)五味子　熟地¶
　　黃(酒蒸/焙)枸杞子　兔絲子(淗淨酒浸蒸/另研各二兩)楮實子¶
　　覆盆子(酒/浸)車前子(酒/浸)石斛(去根各/一兩)沉香(另研/五錢)黃栢¶
　　(各二/兩)青鹽(另研/五錢)或加知母¶
　右煉蜜丸如桐子大毎服五十丸空心鹽湯下¶
補腎明目丸　治肝腎血虛視物不明諸眼服凉藥表¶
　裏愈後少神光¶
　　羚羊角　生地黃　肉蓯蓉　枸杞子　防風¶
<pb:KR3e0014_WYG_001-102b>¶
　　草決明(各一/兩)楮實子(五/錢)亁菊花　羗活　當歸(各/二)¶
　　(兩/)羊子肝(四兩/煮焙)¶
　右為末煉蜜丸如梧桐子大毎服三十丸空心鹽湯¶
　送下日午清茶下臨卧酒下不飲酒人參當歸湯下¶
明目固本丸　治心熱腎水不足用少睛光久服生精¶
　清心¶
　　生地黃　熟地黃　天門冬　麥門冬　枸杞子¶
　　乾菊花¶
<pb:KR3e0014_WYG_001-103a>¶
　右各研末煉蜜為丸如梧桐子大每服三十丸空心¶
　鹽湯下¶
<pb:KR3e0014_WYG_001-104a>¶
　¶
　¶
　¶
　¶
　人之兩目至日落西之時漸漸不見亦係内障俗謂¶
　之雞毛眼也此乃腎之虛也眼雖屬於竅門乃歸腎¶
　而為主腎虛則眼目昏或貪淫樂慾酒色過度使腎¶
　臟衰憊禀受天眞不全精神短少致瞳人神腎水不¶
<pb:KR3e0014_WYG_001-104b>¶
　清故目之無光也治之須有還睛補腎看人老少虛¶
　實斟酌藥餌以平之飲食以補之戒色斷怒使㑹隂¶
　水自然明矣¶
還睛補腎丸　治内障(方在目暗生花症内/)¶
補腎明目丸　治諸内障欲變五風變化視物不明¶
　　川芎　當歸　熟地黄　菊花　山藥　知母¶
　　石菖蒲　黄栢　青鹽　遠志　白蒺藜　川巴¶
　　㦸　五味子　白芍藥　桑螵蛸　茺蔚子　兔¶
<pb:KR3e0014_WYG_001-105a>¶
　　絲子　青箱子　宻䝉花　枸杞子　肉蓯蓉¶
　　石決明¶
　右為末煉蜜為丸如梧桐子大毎服四十丸空心鹽¶
　湯下¶
十味還睛丸　治下元虛憊一切内障¶
　　防風　羗活　宻䝉花　青箱子　川芎　蒺藜¶
　　甘草　白术　木賊　兔絲子(酒浸三宿/生用焙乾)¶
　右為末煉蜜為丸如梧桐子大每服二十丸空心鹽¶
<pb:KR3e0014_WYG_001-105b>¶
　湯下¶
<pb:KR3e0014_WYG_001-106a>¶
　¶
　¶
　¶
　¶
　瞳人乾缺者亦係内障與外障無預但因頭疼痛而¶
　起故列外障條中按此症因夜卧不得肝藏魂肺藏¶
　魄魂魄不安精神不定而少卧勞傷於肝故金井不¶
　圓上下東西如鋸齒匾缺參差久則漸漸細小視物¶
<pb:KR3e0014_WYG_001-106b>¶
　濛濛難辨人物相牽俱損治法宜瀉膽補腎之劑一¶
　本無眥鴻飛内有肝腎俱虛火旺也用猪肝煑熟露¶
　宿侵晨切薄蘸夜明沙細嚼此藥能通明益膽之功¶
　瞳人小者肝之實瞳人大者肝之虛此症失於醫治¶
　久久瞳多鎖𦂳如小針眼大内結有雲翳或黄或青¶
　或白隂看不大陽看不小遂成瞽疾耳初起時眼珠¶
　墜痛大眥㣲紅猶見三光者宜服五瀉湯省風湯同¶
　補腎丸及補腎明目丸久服效(方俱在前/)¶
<pb:KR3e0014_WYG_001-107a>¶
五瀉湯　治瞳人乾缺肝火旺及五臟虚火旺動此藥¶
　能瀉火¶
　　黃栢　知母　木通　梔子　生地黃　甘草¶
　　黑參　桔梗　黃芩　防風　熱甚加羚羊角¶
　　犀角　黃連¶
　右㕮咀每服六七錢用水煎食後服¶
<pb:KR3e0014_WYG_001-108a>¶
　¶
　¶
　¶
　¶
　痒極難忍者肝經受熱膽因虛熱風邪攻充肝含熱¶
　極肝受風之燥動木摇風動其痒發焉故諸痒屬虚¶
　虛則痒諸痛為實實則痛黑珠痒者有眼弦痒者㸃¶
　以丹藥或煨姜摩擦淚通痒止或濕痒用碧天丹洗¶
<pb:KR3e0014_WYG_001-108b>¶
　侵晨洗以鹽湯或入桑白皮防風荆芥薄荷之類¶
　問曰眼迎風受痒者何也答曰脾肝二經受風邪也¶
　治法痒時用三霜丸撥雲散綿裹散洗用去風藥¶
三霜丸　治痒極難忍用此丸即愈¶
　　姜粉　枯礬　白硼砂¶
　右為末口津液調和如粟大要用時將一丸放於大¶
　眥止之¶
綿裹散　治眼濕淚爛弦眼目¶
<pb:KR3e0014_WYG_001-109a>¶
　　當歸　黃連(各一/錢)銅青(七分/)枯礬(四分/)朴硝¶
　右各為細末用細絹色綿縛𦂳每一箇約龍眼核大¶
　要用時將一箇用白湯半盞泡洗之一日二次¶
<pb:KR3e0014_WYG_001-110a>¶
　¶
　¶
　¶
　¶
　問曰人之患眼遇風痒極者何也答曰此因肝虚合¶
　畜風熱膽經風毒上充入眼遂遇風受痒宜&KR2127;洗服¶
　藁本烏蛇湯補膽湯¶
藁本烏蛇湯¶
<pb:KR3e0014_WYG_001-110b>¶
　　藁本　烏蛇　防風　白芍藥　羗活　川芎¶
　　細辛¶
　右浸酒煎服亦可¶
補膽湯¶
　　前胡　馬兠苓　茯苓(各一/兩)柴胡　人參　桔梗¶
　　　細辛　黑參¶
　右煉蜜為丸每服三錢水煎服亦可¶
<pb:KR3e0014_WYG_001-111a>¶
　¶
　¶
　¶
　¶
　問曰人之患眼生翳如珠垂簾遮睛者何也答曰此¶
　因心火虚炎肝經風熱上攻入腦中熱毒流下住於¶
　風輪故眼赤澁淚出腫痛無時年久烏睛白紅色故¶
　名曰垂簾翳宜服洗心散加味修肝散¶
<pb:KR3e0014_WYG_001-111b>¶
洗心散¶
　　荆芥　薄荷　連翹　麻黄　赤芍藥　梔子¶
　　黄連　大黃(各一/兩)　右毎服五錢水煎服¶
加味修肝散¶
　　梔子　薄荷(各三/兩)羗活(一兩/)當歸　大黄　連翹¶
　　(各五/錢)黄芩　赤芍藥　菊花　木賊　白蒺藜¶
　　川芎(各一/兩)麻黃　甘草¶
　右為末毎服三錢用酒調下痛用酒不痛水煎服¶
<pb:KR3e0014_WYG_001-112a>¶
　¶
　¶
　¶
　¶
　鶻眼凝睛此驟然所感非久患之症因五臓皆受熱¶
　毒致五輪振起堅硬不能轉運氣血凝滯睜然如鶻¶
　烏之眼凝視不運之貌難辨人物因形而名曰鶻眼¶
　凝睛治法宜用香油調姜粉汁於額臉部摩擦及面¶
<pb:KR3e0014_WYG_001-112b>¶
　上或摩風膏摩擦更好服以酒煎散以被葢出汗其¶
　眼即活動面面用燈火燒之斷其風路此症多是小¶
　兒急慢驚風之症大人少有此患¶
桑螵蛸酒調散　(方在前暴/風客熱内)眼障初服¶
導痰消風散¶
　　陳皮　半夏　甘草　白芷　全蝎　羗活¶
　　防風　荆芥　升麻　細辛　蘆香¶
　右㕮咀各等分水煎姜三片温服¶
<pb:KR3e0014_WYG_001-113a>¶
　¶
　¶
　¶
　¶
　轆轤展開者與鶻眼凝睛症同鶻眼凝睛者睛凝不¶
　運之貌轆轤展開而大者此膽腎之水散焉瞳人之¶
　大小隨黄仁之展縮黄仁展則瞳人小黄仁縮則瞳¶
　人大人不知瞳人能大小者非也此乃肝受風而不¶
<pb:KR3e0014_WYG_001-113b>¶
　展轆轤則瞳人圜圓也隨肝輪而縮覺見瞳人大不¶
　收號曰轆轤展開症風充入腦眼帯弔起此症小兒¶
　急慢驚風受之治法若前姜汁調香油摩風膏摩擦¶
　藥用蚌殻頻頻灌下乳母忌口¶
　問曰瞳人開大不收而展縮者何也答曰肝受風痰¶
　盛也治法僻㢲錠子牛黄丸石楠散初起者宜發表¶
　小兒如此患治法亦同¶
僻㢲錠子　治肝膽受風變成前症小兒通睛瞳人闊¶
<pb:KR3e0014_WYG_001-114a>¶
　大並皆治之¶
　　牛膽南星(七錢/)防風　乾姜(各三/錢)白附子(五錢/)牛¶
　　黄(三分/)川烏　白芷　薄荷　木香　白术　白¶
　　茯苓　人參(各五/錢)硃砂(一/錢)麝香(五/分)白姜蚕(二十箇/生用)¶
　　片腦(五分/)¶
　右將前藥俱研為細末冬用蜜二斤甘草半斤煎作¶
　膏稀稠得宜將次藥末和作錠子金泊為衣小兒急¶
　慢驚風手足搐搦金銀箔磨湯化下一錠大人破傷¶
<pb:KR3e0014_WYG_001-114b>¶
　風酒化下三四錠子約一錢一箇或七分一箇舉此¶
　麻黃一斤甘草半斤用水三四碗砂鍋内煎至一鍾¶
　之時入蜜一斤緩緩熬煉滴水内成珠方將前藥捜¶
　和為丸即作錠子也¶
牛黃丸　能去風痰¶
　　牛黃(二分/)白附子　全蝎　肉桂　川芎　石膏¶
　　(各一/兩)白芷(三分/)藿香(五錢/)麝香(少許/)硃砂(二錢/)¶
　右為細末煉蜜為丸如梧桐子大毎服二三丸臨卧¶
<pb:KR3e0014_WYG_001-115a>¶
　薄荷湯下¶
通頂石楠散　能利膈開風痰¶
　　石楠蕂　藜蘆(各一/兩)𤓰蒂(七分/)¶
　右為末米湯下一匙日一二度灌入口内去風痰¶
<pb:KR3e0014_WYG_001-116a>¶
　¶
　¶
　¶
　¶
　小兒通睛與鶻眼凝睛轆轤展開此三症頗同然此¶
　症或因外物打着頭額或被諸般人物驚心遂成驚¶
　風之症風熱傷肝魂不應目風邪上壅黃仁不成關¶
　鎖瞳人開惟直視不辨人物致眼通睛通者黄仁氷¶
<pb:KR3e0014_WYG_001-116b>¶
　輪皆黑似無黃仁瞳人水散似無瞳人此黃仁與瞳¶
　人通混不分號曰通瞳亦風藥摩擦二法發散風邪¶
　宜服牛黃丸不須㸃藥只服藥然前症牛黃丸通頂¶
　石楠散亦可用也¶
牛黄丸　通頂石楠散(二方俱在前症條下/)¶
五七犀角飲¶
　　犀角　人參　茯苓　甘草　遠志(各一/兩)麝香(少/許)¶
　　龍膽草　黄芩(各五/錢)　右㕮咀水煎服¶
<pb:KR3e0014_WYG_001-117a>¶
　¶
　¶
　¶
　¶
　小兒疹痘者名為百歳瘡也不論大小俱患一度疹¶
　痘入眼疹有兩分痘瘡初上皮膚之際眼閉不開眼¶
　上即有痘瘡㸃在黑睛上易治急取益母草煎湯燻¶
　洗日三度更以隂一陽五丹調鱔魚血㸃忌口及夜¶
<pb:KR3e0014_WYG_001-117b>¶
　啼乳母亦忌口須疹痘痊可其眼漸開眼中之痘小¶
　隨而痊矣又有一症疹痘之後瘡痂落盡肌體肥壯¶
　眼中忽然紅澁此乃餘毒鬱結於肝而發出此症十¶
　分利害失治多能害目只用車前草檑水頻與吃下¶
　洗却肝經之熱毒洗以益母草㸃以鱔魚血調藥經¶
　曰疹痘之後毒氣鬱結發肝而氣不能泄攻發於眼¶
　傷於瞳人者素無治法也¶
　問曰小兒此症入眼者何也答曰小兒痘瘡之發五¶
<pb:KR3e0014_WYG_001-118a>¶
　臓皆熱毒之氣壅塞停留熱氣在肝膈充入眼使疼¶
　痛淚出怕日羞明難開遂生瘡於眼内久發變為白¶
　膜初覺瘡入眼中赤澁之時急將藥泄其毒外以退¶
　翳之藥若不能為終身之患也先將秦皮湯洗目眼¶
　紅花退翳散服之効¶
秦皮湯　洗服¶
　　秦皮　秦芃　防風　細辛(各一/兩)甘草(一錢/)¶
　右將水二盞煎至一半熱洗¶
<pb:KR3e0014_WYG_001-118b>¶
紅花散¶
　　紅花　連翹　當歸　生地黃　紫草　大黃¶
　　甘草　赤芍藥¶
　右燈心竹葉水煎服¶
退翳散　即猪肝散¶
　　眞蛤粉　谷精草　夜明砂¶
　右為細末用猪肝二兩切開摻藥於内以麻扎定煮¶
　水冷將肝同藥細嚼煮肝本汁嚥諸般毒物莫吃¶
<pb:KR3e0014_WYG_001-119a>¶
　¶
　¶
　¶
　¶
　小兒眼生翳者脾胃實熱所致或是胎中受毒或因¶
　乳母好食熱物皆能令小兒患眼量兒之大小疾之¶
　遠近輕重一週半載者其藥須令母吃或蛤殻灌入¶
　小兒吃可也二三歳者此是胎毒也離母之後患眼¶
<pb:KR3e0014_WYG_001-119b>¶
　者此是小兒自受之症與母無預此藥須令小兒吃¶
　忌以油膩煎炒糖甜菓子之類不獨患眼所忌不忌¶
　多生驚症變為疳傷亦能害目甚至不治之症其疳¶
　眼别有餘條欵此乃小兒生翳症也黑睛如麻豆大¶
　如蘿蔔花與疳眼大不侔矣一倍三黄丹一倍珍珠¶
　散㸃用¶
加味修肝散¶
　　梔子　薄荷　連翹　麻黄　赤芍藥　羗活¶
<pb:KR3e0014_WYG_001-120a>¶
　　當歸　大黃　黄芩　菊花　木賊　白蒺藜¶
　　川芎　甘草¶
　右水煎食後服¶
<pb:KR3e0014_WYG_001-121a>¶
　¶
　¶
　¶
　¶
　問曰小兒疹痘入眼者何也答曰小兒於母胎中受¶
　其毒必發疹痘出之時五臟俱有熱相攻或肝臟熱¶
　甚必有痘生於目内宜服¶
凉肝散¶
<pb:KR3e0014_WYG_001-121b>¶
　　草決明　天花粉　甘草　赤芍藥　緑豆皮¶
　　谷精草¶
　右為末毎服六錢蜜水調下¶
　問曰小兒痘疹傷眼者何也答曰内臟虛熱上攻也¶
　治法經云切不可瀉餘毒宜用㣲凉劑和解此症初¶
　起睛上紅紫澁痛可用通神散或車前草擂蜜水頭¶
　頻與吃洗去肝中火邪若至喪明睛中有翳或凹入¶
　者經云疹痘之後毒氣鬱結於肝傷於瞳人素無治¶
<pb:KR3e0014_WYG_001-122a>¶
　法也¶
通神散　治小兒疹痘用此能解毒¶
　　白菊花　菉豆皮　谷精草　石決明(煆過/)¶
　右各等分為末每服二錢乾柿一箇米汁水一盞同¶
　煎候水乾不拘時服能服湯藥只將本方煎服亦可¶
救苦觀音散¶
　　桔梗　當歸　連翹　藁本　細辛　蒼术　龍¶
　　膽草　羗活　黃連　知母　黃芩　黃栢　川¶
<pb:KR3e0014_WYG_001-122b>¶
　　芎　柴胡　防風　升麻　生地黃　紅花¶
　右各等分煉蜜為丸能吞者每四五十丸服小者量¶
　服之¶
通神散¶
　　菊花　谷精草　宻䝉花　菉豆皮　蒼术　石¶
　　決明　甘草　黄芩　蟬退　木賊¶
　右各等分水煎食後温服¶
<pb:KR3e0014_WYG_001-123a>¶
　¶
　¶
　¶
　¶
　問曰大人小兒雀目至申酉時不見物者何也答曰¶
　肝虛受邪熱所傷經絡凝滯不和隂陽不和榮衞不¶
　通夜至昏也治法宜服五膽丸蝙蝠肝散又宜服蒼¶
　蠅散猪肝散主之不用㸃藥虚極者諸補藥亦可增¶
<pb:KR3e0014_WYG_001-123b>¶
　減用之¶
蒼蠅散¶
　　用蒼蠅翅草及花為細末用白水煮猪肝露一宿¶
　　空心煎丸又可服猪肝散¶
猪肝散　即退翳散(方在前小兒疹痘症内/)¶
五膽丸¶
　　熊膽(一箇/)黃牛膽(二/箇)青魚膽(一/箇)鯉魚膽(二/箇)青羊膽¶
　　(一/箇)石決明(二/兩)夜明砂(一/兩)麝香(少許/)¶
<pb:KR3e0014_WYG_001-124a>¶
　右為末將前膽和為丸如菉豆大每服三十丸空心¶
　茶下¶
蝙蝠散¶
　　蝙蝠肝(一/箇)石膏(一/兩)黄丹　石決明(煆/)白蒺藜(炒各/二兩)¶
　　若無蝠肝用羊肝加夜明砂¶
　右將前藥研細末每服二錢米湯調下無蝙蝠肝用¶
　羊肝一塊切作四塊以藥一二錢糝肝内以麻縛定¶
　用米汁水水礶内煮熟次早取出羊肝藥細嚼以煮¶
<pb:KR3e0014_WYG_001-124b>¶
　肝汁同食効如體虚弱之人亦可服補藥為丸尤妙¶
<pb:KR3e0014_WYG_001-125a>¶
　¶
　¶
　¶
　¶
　胎風赤爛者其症有三初時血露入眼洗不亁淨而¶
　生是疾遂至赤爛又有在母胎中其母不知忌口多¶
　食壅毒之物酒麵五辛之類至産生三四箇月兩眼¶
　雙赤眵粘四眥紅赤濕爛此是胎毒所致此小兒在¶
<pb:KR3e0014_WYG_001-125b>¶
　腹中飲母血血毒於兒生出方發此症也又有乳母¶
　壯盛之人抱兒供乳之際兒口未哺乳頭汁脹滿其¶
　汁洒然射出充入兒眼亦能生此爛濕若充射面部¶
　則能生疵濕瘡痒大抵此三症通號曰胎風赤爛孰¶
　知内有三因之由血露不淨與乳充射宜碧天丹洗¶
　胎毒者須母服三黃丸忌口其兒亦用三黄湯燻洗¶
　㸃以時藥可也服宜小防風湯小承氣湯小菊花膏¶
　導赤散此數方隨冷熱用之或童子患眼者治法亦¶
<pb:KR3e0014_WYG_001-126a>¶
　用此數方加減㸃用時藥¶
小防風湯　此數方治小兒胎風赤爛小兒眼生翳¶
　　大黃　梔子　甘草　赤芍　歸尾　防風¶
　　羗活¶
　右等分水煎食後服¶
小承氣湯¶
　　大黃　薄荷　杏仁　蟬退　甘草　羗活　天¶
　　麻　當歸　赤芍藥　防風¶
<pb:KR3e0014_WYG_001-126b>¶
　右水煎服¶
小菊花膏丸　治小兒風毒眼¶
　　黃連　枯黄芩　大黃　乾菊花　羗活　蒼术¶
　　荆芥　防風¶
　右為細末煉蜜為丸每服四五十丸或為膏¶
<pb:KR3e0014_WYG_001-127a>¶
　¶
　¶
　¶
　¶
　小兒疳傷之症富貴之家多生是疾葢由父母速愛¶
　之由也小草如草木之萌蘖怎受風日寒露之欺且¶
　小兒五臟六腑未實氣血柔弱怎禁油膩煎炒及諸¶
　般暈腥或一週半載縱口菓子糖甜之物及鵝鴨雞¶
<pb:KR3e0014_WYG_001-127b>¶
　猪牛羊等肉或飯方了又哺以乳或乳方飽又與其¶
　飯此出於父母至情富貴之家有是症焉貧賤之家¶
　豈有是患何也一食諸物不消不化先傷於脾致腹¶
　脹午後發熱至夜半方退日乆頭髪稀疎轉作泄瀉¶
　頻頻瀉甚則渴至傷肝膽眼之白仁鮮紅羞明怕日¶
　漸生翳膜遮瞞黑珠或突起如黑豆如香菰之狀治¶
　法先治内後治外用雞卵入輕粉一二分史君子仁¶
　一箇半葱珠幾顆濕綿包煨與吃宜空心連吃五七¶
<pb:KR3e0014_WYG_001-128a>¶
　彈止又宜煮羊肝露宿蘸夜明砂吃或猪肝亦可切¶
　宜忌口暈腥其白膜用隂一陽七藥調乳㸃煎胡宣¶
　二連服側栢藥燻洗若疳傷肝膽眼珠突出或瞎盡¶
　為不治之症不獨瞎眼甚至喪命若聲啞口乾脚手¶
　俱腫十死八九¶
　問曰小兒疳傷眼目疼痛羞明不開烏睛上青翳如¶
　黑珠子或白膜遮睛者何也答曰此因飲乳之際好¶
　食菓子雜物油膩及熱毒物多使脾胃生疳或瀉泄¶
<pb:KR3e0014_WYG_001-128b>¶
　不止夜聞潮熱久則疳蟲傷肝上攻眼目初覺紅澁¶
　羞明急療若烏睛上變成有黑翳如珠泄瀉不止者¶
　多是不治宜服除熱飲等方¶
五疳丸　治小兒疳眼面瘦皮黃羞明怕日食乳不消¶
　　緑礬(成堁/浣淨)彌佗僧(服/過)夜明砂(各一/兩)¶
　右為末用蒸棗肉搗前藥末為丸如黍米大毎服三¶
　四十丸量兒之大小空心米湯下¶
除熱飲¶
<pb:KR3e0014_WYG_001-129a>¶
　　大黃　知母　防風　黃芩(各/兩)　黑參　茺蔚子¶
　　菊花　木賊(各一/兩半)¶
　右水煎食後服三貼用雞蛋一箇史君子仁三箇輕¶
　粉二分同研末入蛋内煨熟空心服至二三箇即去¶
　疳蟲後服五疳丸¶
五疳丸¶
　　胡黃連(五/錢)牛黃(一/錢)彌佗僧(一/兩)夜明砂　緑礬(三/兩)¶
　右用棗肉為丸緑豆大空心服三十丸米湯送下¶
<pb:KR3e0014_WYG_001-129b>¶
蕪荑丸　治小兒五疳¶
　　蕪荑　黃連　神麯　麥芽(炒/)¶
　右各等分為末麵糊為丸緑豆大毎服十丸至十五¶
　丸水湯下　五疳陳皮湯　寒熱往來薄荷湯下¶
<pb:KR3e0014_WYG_001-130a>¶
　¶
　¶
　¶
　¶
　問曰人之患眼兩臉時常赤爛者何也答曰大人患¶
　者因脾土藴積濕熱脾土衰不能化濕故濕熱之氣¶
　相攻傳發於胞臉之間致使羞明淚出含在胞臉之¶
　内此淚熱毒以致眼弦赤爛治法春夏爛者為熱爛¶
<pb:KR3e0014_WYG_001-130b>¶
　服用三黄湯洗用綿裹散金錢湯有瘀血宜&KR2127;洗與¶
　服瀉脾湯秋冬爛者為冷爛又曰迎風洒淚洗用碧¶
　天丹㸃用重藥臉厚&KR2127;洗之後宜火烙之小兒患者¶
　因母胎中受熱或落地之時惡露入目沐浴不淨拭¶
　之未乾却感外傷風邪使邪入目亦生此疾治之小¶
　兒服黄茋湯大人服茶調散熱甚洗金錢湯風甚洗¶
　碧天丹先&KR2127;洗後用藥¶
黃茋湯¶
<pb:KR3e0014_WYG_001-131a>¶
　　黃茋　車前子　細辛　黃芩　五味子　蒼术¶
　　黄連(各一/兩)¶
　右各等分水煎服¶
茶調散(即川芎茶調散方在前充風淚出症内/)¶
三黃湯(在努肉攀睛症内/)¶
綿裹散(在痒極難忍症内/)¶
碧天丹¶
金錢湯　治久年爛弦¶
<pb:KR3e0014_WYG_001-131b>¶
　　古錢(即老銅錢生/銹者  七箇)黄連(研末/二錢)白梅乾(五箇梅自落/者為白梅)¶
　右將此三味用老酒二小盞於磁礶内煎至半盞至¶
　夜時冷可洗用不過三四日即愈日二次¶
爛弦火穴法¶
　　魚尾二穴　睛明二穴　上迎春(二/穴)　攅竹一穴¶
　　太陽二穴¶
　爛弦風之症因脾胃壅熱久受風濕更加吃諸毒物¶
　日積月累致成風爛胞臉之内變成風痘動則發痒¶
<pb:KR3e0014_WYG_001-132a>¶
　不時因手拂拭甚則連眼眶皆爛無分春夏秋冬皆¶
　如是眵淚滿腮有不近人手之怕治法畨轉眼臉利¶
　洗瘀血二三度或小鋒針針出瘀血亦可若因摩引¶
　有紅筋者宜老醋燒爐甘石淬七次加以隂丹量輕¶
　重搽㸃眼弦並搽㸃眼内無妨忌動風動血之物不¶
　食可也¶
<pb:KR3e0014_WYG_001-133a>¶
　¶
　¶
　¶
　¶
　此症肝風目暗者乃是肝腎虚勞肝氣不足血虛故¶
　也不時疼痛舉發無時痛則惟眼珠墜疼頗有赤澁¶
　淚出看物依稀眼前多見花發數般或黃或白或黑¶
　見一物如見兩般形狀不清療治恐損眼也此症實¶
<pb:KR3e0014_WYG_001-133b>¶
　有内外相兼病也非徒治外而不治内曷濟哉内則¶
　白蒺藜散補外則隂二陽八丹調乳汁㸃二三夜㸃¶
　一次片腦少加洗以生黄菊花赤芍側栢葉秦皮白¶
　芷川芎更加忌口五辛諸熱物莫吃¶
補肝活血散　虚者宜服¶
　　藁本　白芷　石決明　天麻　防風　細辛¶
　　羗活　黄茋　菊花　當歸　生地黃　黄連¶
　右各等分水煎服¶
<pb:KR3e0014_WYG_001-134a>¶
補腎丸　治目暗疼痛恐變成黑風内障先宜服之¶
　　澤瀉(去/)　細辛(去苗/)兔絲子(酒浸/焙乾)五味子(炒各/一兩)茺¶
　　蔚子(焙二/兩)山藥(一兩/五錢)熟地黃(焙二/兩)¶
　右為末研均煉蜜為丸如梧桐子大每服二十丸空¶
　心鹽湯下¶
白蒺藜散¶
　　蒺藜　菊花　蔓荆子　草決明　甘草　連翹¶
　　青箱子¶
<pb:KR3e0014_WYG_001-134b>¶
　右各等分水煎食後温服¶
<pb:KR3e0014_WYG_001-135a>¶
　¶
　¶
　¶
　¶
　問曰迎風洒淚者何也曰肝之虚也是亦腦冷迎風¶
　淚遂出拭却還生夏月即少冬月即多後若經二三¶
　年間不以冬夏皆有此疾乃淚通於肝肝屬木目乃¶
　肝之外候為肝虚風動則淚流故迎風淚出即服補¶
<pb:KR3e0014_WYG_001-135b>¶
　肝散治冷淚¶
補肝散　治冷淚¶
　　當歸　熟地黄　川芎　赤芍藥　防風　木賊¶
　右等分水煎服¶
菊花散　治熱淚¶
　　菊花　川芎　木賊　香附子　夏枯草　羗活¶
　　(各一/兩)草烏(一/錢)防風　甘草　荆芥　白芷(各五/錢)¶
　右為末毎服三錢茶下水煎亦可¶
<pb:KR3e0014_WYG_001-136a>¶
又方　治實淚¶
　　菊花　蒺藜　防風　羗活　川芎　夏枯草¶
　　木賊　甘草(各三/兩)¶
　右毎服三錢湯調下水煎亦可¶
川芎茶調散　治熱淚(方在前充風淚出症内/)¶
蒼术止淚散¶
　　木賊　香附子　白芷　石膏　菊花　荆芥¶
　　白蒺藜　薄荷　當歸　白芍藥　川芎　蟬退¶
<pb:KR3e0014_WYG_001-136b>¶
　　夏枯草¶
　右為末毎服三錢食後茶清下冬淚酒下¶
　¶
　¶
　¶
　¶
　¶
　銀海精㣲卷上¶
